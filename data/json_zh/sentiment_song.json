[
 {
  "id": 0,
  "author": "晏几道",
  "paragraphs": [
   "斗草阶前初见，穿针楼上曾逢。",
   "罗裙香露玉钗风。",
   "靓妆眉沁绿，羞脸粉生红。",
   "流水便随春远，行云终与谁同。",
   "酒醒长恨锦屏空。",
   "相寻梦里路，飞雨落花中。"
  ],
  "title": "临江仙"
 },
 {
  "id": 1,
  "author": "晏几道",
  "paragraphs": [
   "身外闲愁空满，眼中欢事常稀。",
   "明年应赋送君诗。",
   "细从今夜数，相会几多时。",
   "浅酒欲邀谁劝，深情惟有君知。",
   "东溪春近好同归。",
   "柳垂江上影，梅谢雪中枝。"
  ],
  "title": "临江仙"
 },
 {
  "id": 2,
  "author": "晏几道",
  "paragraphs": [
   "淡水三年欢意，危弦几夜离情。",
   "晓霜红叶舞归程。",
   "客情今古道，秋梦短长亭。",
   "渌酒尊前清泪，阳关叠里离声。",
   "少陵诗思旧才名。",
   "云鸿相约处，烟雾九重城。"
  ],
  "title": "临江仙"
 },
 {
  "id": 3,
  "author": "晏几道",
  "paragraphs": [
   "浅浅馀寒春半，雪消蕙草初长。",
   "烟迷柳岸旧池塘。",
   "风吹梅蕊闹，雨细杏花香。",
   "月堕枝头欢意，从前虚梦高唐，觉来何处放思量。",
   "如今不是梦，真个到伊行。"
  ],
  "title": "临江仙"
 },
 {
  "id": 4,
  "author": "晏几道",
  "paragraphs": [
   "长爱碧阑干影，芙蓉秋水开时。",
   "脸红凝露学娇啼。",
   "霞觞熏冷艳，云髻袅纤枝。",
   "烟雨依前时候，霜丛如旧芳菲。",
   "与谁同醉采香归。",
   "去年花下客，今似蝶分飞。"
  ],
  "title": "临江仙"
 },
 {
  "id": 5,
  "author": "晏几道",
  "paragraphs": [
   "旖旎仙花解语，轻盈春柳能眠。",
   "玉楼深处绮窗前。",
   "梦回芳草夜，歌罢落梅天。",
   "沈水浓熏绣被，流霞浅酌金船。",
   "绿娇红小正堪怜。",
   "莫如云易散，须似月频圆。"
  ],
  "title": "临江仙"
 },
 {
  "id": 6,
  "author": "晏几道",
  "paragraphs": [
   "梦後楼台高锁，酒醒帘幕低垂。",
   "去年春恨却来时。",
   "落花人独立，微雨燕双飞。",
   "记得小苹初见，两重心字罗衣。",
   "琵琶弦上说相思。",
   "当时明月在，曾照彩云归。"
  ],
  "title": "临江仙"
 },
 {
  "id": 7,
  "author": "晏几道",
  "paragraphs": [
   "东野亡来无丽句，于君去後少交亲。",
   "追思往事好沾巾。",
   "白头王建在，犹见咏诗人。",
   "学道深山空自老，留名千载不干身。",
   "酒筵歌席莫辞频。",
   "争如南陌上，占取一年春。"
  ],
  "title": "临江仙"
 },
 {
  "id": 8,
  "author": "晏几道",
  "paragraphs": [
   "卷絮风头寒欲尽。",
   "坠粉飘红，日日香成阵。",
   "新酒又添残酒困。",
   "今春不减前春恨。",
   "蝶去莺飞无处问。",
   "隔水高楼，望断双鱼信。",
   "恼乱层波横一寸。",
   "斜阳只与黄昏近。"
  ],
  "title": "蝶恋花"
 },
 {
  "id": 9,
  "author": "晏几道",
  "paragraphs": [
   "初拈霜纨生怅望。",
   "隔叶莺声，似学秦娥唱。",
   "午睡醒来慵一饷。",
   "双纹翠簟铺寒浪。",
   "雨罢苹风吹碧涨。",
   "脉脉荷花，泪脸红相向。",
   "斜贴绿云新月上。",
   "弯环正是愁眉样。"
  ],
  "title": "蝶恋花"
 },
 {
  "id": 10,
  "author": "晏几道",
  "paragraphs": [
   "庭院碧苔红叶遍。",
   "金菊开时，已近重阳宴。",
   "日日露荷凋绿扇。",
   "粉塘烟水澄如练。",
   "试倚凉风醒酒面。",
   "雁字来时，恰向层楼见。",
   "几点护霜云影转。",
   "谁家芦管吹秋怨。"
  ],
  "title": "蝶恋花"
 },
 {
  "id": 11,
  "author": "晏几道",
  "paragraphs": [
   "喜鹊桥成催凤驾。",
   "天为欢迟，乞与初凉夜。",
   "乞巧双蛾加意画。",
   "玉钩斜傍西南挂。",
   "分钿擘钗凉叶下。",
   "香袖凭肩，谁记当时话。",
   "路隔银河犹可借。",
   "世间离恨何年罢。"
  ],
  "title": "蝶恋花"
 },
 {
  "id": 12,
  "author": "晏几道",
  "paragraphs": [
   "碧草池塘春又晚。",
   "小叶风娇，尚学娥妆浅。",
   "双燕来时还念远。",
   "珠帘绣户杨花满。",
   "绿柱频移弦易断。",
   "细看秦筝，正似人情短。",
   "一曲啼乌心绪乱。",
   "红颜暗与流年换。"
  ],
  "title": "蝶恋花"
 },
 {
  "id": 13,
  "author": "晏几道",
  "paragraphs": [
   "碾玉钗头双凤小。",
   "倒晕工夫，画得宫眉巧。",
   "嫩曲罗裙胜碧草。",
   "鸳鸯绣字春衫好。",
   "三月露桃芳意早。",
   "细看花枝，人面争多少。",
   "水调声长歌未了。",
   "掌中杯尽东池晓。"
  ],
  "title": "蝶恋花"
 },
 {
  "id": 14,
  "author": "晏几道",
  "paragraphs": [
   "醉别西楼醒不记。",
   "春梦秋云，聚散真容易。",
   "斜月半窗还少睡。",
   "画屏闲展吴山翠。",
   "衣上酒痕诗里字。",
   "点点行行，总是凄凉意。",
   "红烛自怜无好计。",
   "夜寒空替人垂泪。"
  ],
  "title": "蝶恋花"
 },
 {
  "id": 15,
  "author": "晏几道",
  "paragraphs": [
   "欲减罗衣寒未去。",
   "不卷珠帘，人在深深处。",
   "残杏枝头花几许。",
   "啼红正恨清明雨。",
   "尽日沈香烟一缕。",
   "宿酒醒迟，恼破春情绪。",
   "远信还因归燕误。",
   "小屏风上西江路。"
  ],
  "title": "蝶恋花"
 },
 {
  "id": 16,
  "author": "晏几道",
  "paragraphs": [
   "千叶早梅夸百媚。",
   "笑面凌寒，内样妆先试。",
   "月脸冰肌香细腻。",
   "风流新称东君意。",
   "一捻年光春有味。",
   "江北江南，更有谁相比。",
   "横玉声中吹满地。",
   "好枝长恨无人寄。"
  ],
  "title": "蝶恋花"
 },
 {
  "id": 17,
  "author": "晏几道",
  "paragraphs": [
   "金翦刀头芳意动。",
   "彩蕊开时，不怕朝寒重。",
   "晴雪半消花����。",
   "晓妆呵尽香酥冻。",
   "十二楼中双翠凤。",
   "缥缈歌声，记得江南弄。",
   "醉舞春风谁可共。",
   "秦云已有鸳屏梦。"
  ],
  "title": "蝶恋花"
 },
 {
  "id": 18,
  "author": "晏几道",
  "paragraphs": [
   "笑艳秋莲生绿浦。",
   "红脸青腰，旧识凌波女。",
   "照影弄妆娇欲语。",
   "西风岂是繁华主。",
   "可恨良辰天不与。",
   "才过斜阳，又是黄昏雨。",
   "朝落暮开空自许。",
   "竟无人解知心苦。"
  ],
  "title": "蝶恋花"
 },
 {
  "id": 19,
  "author": "晏几道",
  "paragraphs": [
   "碧落秋风吹玉树。",
   "翠节红旌，晚过银河路。",
   "休笑星机停弄杼。",
   "凤帏已在云深处。",
   "楼上金针穿绣缕。",
   "谁管天边，隔岁分飞苦。",
   "试等夜阑寻别绪。",
   "泪痕千点罗衣露。"
  ],
  "title": "蝶恋花"
 },
 {
  "id": 20,
  "author": "晏几道",
  "paragraphs": [
   "碧玉高楼临水住。",
   "红杏开时，花底曾相遇。",
   "一曲阳春春已暮。",
   "晓莺声断朝云去。",
   "远水来从楼下路。",
   "过尽流波，未得鱼中素。",
   "月细风尖垂柳渡。",
   "梦魂长在分襟处。"
  ],
  "title": "蝶恋花"
 },
 {
  "id": 21,
  "author": "晏几道",
  "paragraphs": [
   "梦入江南烟水路。",
   "行尽江南，不与离人遇。",
   "睡里消魂无说处。",
   "觉来惆怅消魂误。",
   "欲尽此情书尺素。",
   "浮雁沈鱼，终了无凭据。",
   "却倚缓弦歌别绪。",
   "断肠移破秦筝柱。"
  ],
  "title": "蝶恋花"
 },
 {
  "id": 22,
  "author": "晏几道",
  "paragraphs": [
   "黄菊开时伤聚散。",
   "曾记花前，共说深深愿。",
   "重见金英人未见。",
   "相思一夜天涯远。",
   "罗带同心闲结遍。",
   "带易成双，人恨成双晚。",
   "欲写彩笺书别怨。",
   "泪痕早已先书满。"
  ],
  "title": "蝶恋花"
 },
 {
  "id": 23,
  "author": "晏几道",
  "paragraphs": [
   "彩袖殷勤捧玉锺。",
   "当年拼却醉颜红。",
   "舞低杨柳楼心月，歌尽桃花扇影风。",
   "从别後，忆相逢。",
   "几回魂梦与君同。",
   "今宵剩把银釭照，犹恐相逢是梦中。"
  ],
  "title": "鹧鸪天"
 },
 {
  "id": 24,
  "author": "晏几道",
  "paragraphs": [
   "一醉醒来春又残。",
   "野棠梨雨泪阑干。",
   "玉笙声里鸾空怨。",
   "罗幕香中燕未还。",
   "终易散，且长闲。",
   "莫教离恨损朱颜。",
   "谁堪共展鸳鸯锦，同过西楼此夜寒。"
  ],
  "title": "鹧鸪天"
 },
 {
  "id": 25,
  "author": "晏几道",
  "paragraphs": [
   "梅蕊新妆桂叶眉。",
   "小莲风韵出瑶池。",
   "云随绿水歌声转，雪绕红绡舞袖垂。",
   "伤别易，恨欢迟。",
   "惜无红锦为裁诗。",
   "行人莫便消魂去，汉渚星桥尚有期。"
  ],
  "title": "鹧鸪天"
 },
 {
  "id": 26,
  "author": "晏几道",
  "paragraphs": [
   "守得莲开结伴游。",
   "约开萍叶上兰舟。",
   "来时浦口云随棹，采罢江边月满楼。",
   "花不语，水空流。",
   "年年拼得为花愁。",
   "明朝万一西风动，争向朱颜不耐秋。"
  ],
  "title": "鹧鸪天"
 },
 {
  "id": 27,
  "author": "晏几道",
  "paragraphs": [
   "斗鸭池南夜不归。",
   "酒阑纨扇有新诗。",
   "云随碧玉歌声转，雪绕红琼舞袖回。",
   "今感旧，欲沾衣。",
   "可怜人似水东西。",
   "回头满眼凄凉事，秋月春风岂得知。"
  ],
  "title": "鹧鸪天"
 },
 {
  "id": 28,
  "author": "晏几道",
  "paragraphs": [
   "当日佳期鹊误传。",
   "至今犹作断肠仙。",
   "桥成汉渚星波外，人在鸾歌凤舞前。",
   "欢尽夜，别经年。",
   "别多欢少奈何天。",
   "情知此会无长计。",
   "咫尺凉蟾亦未圆。"
  ],
  "title": "鹧鸪天"
 },
 {
  "id": 29,
  "author": "晏几道",
  "paragraphs": [
   "题破香笺小砑红。",
   "诗篇多寄旧相逢。",
   "西楼酒面垂垂雪，南苑春衫细细风。",
   "花不尽，柳无穷。",
   "别来欢事少人同。",
   "凭谁问取归云信，今在巫山第几峰。"
  ],
  "title": "鹧鸪天"
 },
 {
  "id": 30,
  "author": "晏几道",
  "paragraphs": [
   "清颍尊前酒满衣。",
   "十年风月旧相知。",
   "凭谁细话当时事，肠断山长水远诗。",
   "金凤阙，玉龙墀。",
   "看君来换锦袍时。",
   "姮娥已有殷勤约，留著蟾宫第一枝。"
  ],
  "title": "鹧鸪天"
 },
 {
  "id": 31,
  "author": "晏几道",
  "paragraphs": [
   "醉拍春衫惜旧香。",
   "天将离恨恼疏狂。",
   "年年陌上生秋草，日日楼中到夕阳。",
   "云渺渺，水茫茫。",
   "征人归路许多长。",
   "相思本是无凭语，莫向花笺费泪行。"
  ],
  "title": "鹧鸪天"
 },
 {
  "id": 32,
  "author": "晏几道",
  "paragraphs": [
   "小令尊前见玉箫。",
   "银灯一曲太妖娆。",
   "歌中醉倒谁能恨，唱罢归来酒未消。",
   "春悄悄，夜迢迢。",
   "碧云天共楚宫遥。",
   "梦魂惯得无拘检，又踏杨花过谢桥。"
  ],
  "title": "鹧鸪天"
 },
 {
  "id": 33,
  "author": "晏几道",
  "paragraphs": [
   "楚女腰肢越女腮。",
   "粉圆双蕊髻中开。",
   "朱弦曲怨愁春尽，渌酒杯寒记夜来。",
   "新掷果，旧分钗。",
   "冶游音信隔章台。",
   "花间锦字空频寄，月底金鞍竟未回。"
  ],
  "title": "鹧鸪天"
 },
 {
  "id": 34,
  "author": "晏几道",
  "paragraphs": [
   "十里楼台倚翠微。",
   "百花深处杜娟啼。",
   "殷勤自与行人语，不似流莺取次飞。",
   "惊梦觉，弄晴时。",
   "声声只道不如归。",
   "天涯岂是无归意，争奈归期未可期。"
  ],
  "title": "鹧鸪天"
 },
 {
  "id": 35,
  "author": "晏几道",
  "paragraphs": [
   "陌上濛濛残絮飞。",
   "杜娟花里杜娟啼。",
   "年年底事不归去，怨月愁烟长为谁。",
   "梅雨细，晓风微。",
   "倚楼人听欲沾衣。",
   "故园三度群花谢，曼倩天涯犹未归。"
  ],
  "title": "鹧鸪天"
 },
 {
  "id": 36,
  "author": "晏几道",
  "paragraphs": [
   "晓日迎长岁岁同。",
   "太平箫鼓间歌钟。",
   "云高未有前村雪，梅小初开昨夜风。",
   "罗幕翠，锦筵红。",
   "钗头罗胜写宜冬。",
   "从今屈指春期近，莫使金尊对月空。"
  ],
  "title": "鹧鸪天"
 },
 {
  "id": 37,
  "author": "晏几道",
  "paragraphs": [
   "小玉楼中月上时。",
   "夜来惟许月华知。",
   "重帘有意藏私语，双烛无端恼暗期。",
   "伤别易，恨欢迟。",
   "归来何处验相思。",
   "沈郎春雪愁消臂，谢女香膏懒画眉。"
  ],
  "title": "鹧鸪天"
 },
 {
  "id": 38,
  "author": "晏几道",
  "paragraphs": [
   "手拈香笺忆小莲。",
   "欲将遗恨倩谁传。",
   "归来独卧逍遥夜，梦里相逢酩酊天。",
   "花易落，月难圆。",
   "只应花月似欢缘。",
   "秦筝算有心情在，试写离声入旧弦。"
  ],
  "title": "鹧鸪天"
 },
 {
  "id": 39,
  "author": "晏几道",
  "paragraphs": [
   "九日悲秋不到心。",
   "凤城歌管有新音。",
   "风凋碧柳愁眉淡，露染黄花笑靥深。",
   "初见雁，已闻砧。",
   "绮罗丛里胜登临。",
   "须教月户纤纤玉，细捧霞觞滟滟金。"
  ],
  "title": "鹧鸪天"
 },
 {
  "id": 40,
  "author": "晏几道",
  "paragraphs": [
   "碧藕花开水殿凉。",
   "万年枝外转红阳。",
   "升平歌管随天仗，祥瑞封章满御床。",
   "金掌露，玉炉香。",
   "岁华方共圣恩长。",
   "皇州又奏圜扉静，十样宫眉捧寿觞。"
  ],
  "title": "鹧鸪天"
 },
 {
  "id": 41,
  "author": "晏几道",
  "paragraphs": [
   "绿橘梢头几点春。",
   "似留香蕊送行人。",
   "明朝紫凤朝天路，十二重城五碧云。",
   "歌渐咽，酒初醺。",
   "尽将红泪湿湘裙。",
   "赣江西畔从今日，明月清风忆使君。"
  ],
  "title": "鹧鸪天"
 },
 {
  "id": 42,
  "author": "晏几道",
  "paragraphs": [
   "金鞭美少年，去跃青骢马。",
   "牵系玉楼人，绣被春寒夜。",
   "消息未归来，寒食梨花谢。",
   "无处说相思，背面秋千下。"
  ],
  "title": "生查子"
 },
 {
  "id": 43,
  "author": "晏几道",
  "paragraphs": [
   "轻匀两脸花，淡扫双眉柳。",
   "会写锦笺时，学弄朱弦後。",
   "今春玉钏宽，昨夜罗裙皱。",
   "无计奈情何，且醉金杯酒。"
  ],
  "title": "生查子"
 },
 {
  "id": 44,
  "author": "晏几道",
  "paragraphs": [
   "关山魂梦长，鱼雁音尘少。",
   "两鬓可怜青，只为相思老。",
   "归梦碧纱窗，说与人人道。",
   "真个别离难，不似相逢好。"
  ],
  "title": "生查子"
 },
 {
  "id": 45,
  "author": "晏几道",
  "paragraphs": [
   "坠雨已辞云，流水难归浦。",
   "遗恨几时休，心抵秋莲苦。",
   "忍泪不能歌，试托哀弦语。",
   "弦语愿相逢，知有相逢否。"
  ],
  "title": "生查子"
 },
 {
  "id": 46,
  "author": "晏几道",
  "paragraphs": [
   "一分残酒霞，两点愁蛾晕。",
   "罗幕夜犹寒，玉枕春先困。",
   "心情翦彩慵，时节烧灯近。",
   "见少别离多，还有人堪恨。"
  ],
  "title": "生查子"
 },
 {
  "id": 47,
  "author": "晏几道",
  "paragraphs": [
   "轻轻制舞衣，小小裁歌扇。",
   "三月柳浓时，又向津亭见。",
   "垂泪送行人，湿破红妆面。",
   "玉指袖中弹，一曲清商怨。"
  ],
  "title": "生查子"
 },
 {
  "id": 48,
  "author": "晏几道",
  "paragraphs": [
   "红尘陌上游，碧柳堤边住。",
   "才趁彩云来，又逐飞花去。",
   "深深美酒家，曲曲幽香路。",
   "风月有情时，总是相思处。"
  ],
  "title": "生查子"
 },
 {
  "id": 49,
  "author": "晏几道",
  "paragraphs": [
   "长恨涉江遥，移近溪头住。",
   "闲荡木兰舟，误入双鸳浦。",
   "无端轻薄云，暗作廉纤雨。",
   "翠袖不胜寒，欲向荷花语。"
  ],
  "title": "生查子"
 },
 {
  "id": 50,
  "author": "晏几道",
  "paragraphs": [
   "远山眉黛长，细柳腰肢袅。",
   "妆罢立春风，一笑千金少。",
   "归去凤城时，说与青楼道。",
   "遍看颍川花，不似师师好。"
  ],
  "title": "生查子"
 },
 {
  "id": 51,
  "author": "晏几道",
  "paragraphs": [
   "落梅庭榭香，芳草池塘绿。",
   "春恨最关情，日过阑干曲。",
   "几时花里闲，看得花枝足。",
   "醉後莫思家，借取师师宿。"
  ],
  "title": "生查子"
 },
 {
  "id": 52,
  "author": "晏几道",
  "paragraphs": [
   "狂花顷刻香，晚蝶缠绵意。",
   "天与短因缘，聚散常容易。",
   "传唱入离声，恼乱双蛾翠。",
   "游子不堪闻，正是衷肠事。"
  ],
  "title": "生查子"
 },
 {
  "id": 53,
  "author": "晏几道",
  "paragraphs": [
   "官身几日闲，世事何时足。",
   "君貌不长红，我鬓无重绿。",
   "榴花满盏香，金缕多情曲。",
   "且尽眼中欢，莫叹时光促。"
  ],
  "title": "生查子"
 },
 {
  "id": 54,
  "author": "晏几道",
  "paragraphs": [
   "春从何处归，试向溪边问。",
   "岸柳弄娇黄，陇麦回青润。",
   "多情美少年，屈指芳菲近。",
   "谁寄岭头梅，来报江南信。"
  ],
  "title": "生查子"
 },
 {
  "id": 55,
  "author": "晏几道",
  "paragraphs": [
   "渌水带青潮。",
   "水上朱阑小渡桥。",
   "桥上女儿双笑靥，妖娆。",
   "倚著阑干弄柳条。",
   "月夜落花朝。",
   "减字偷声按玉箫。",
   "柳外行人回首处，迢迢。",
   "若比银河路更遥。"
  ],
  "title": "南乡子"
 },
 {
  "id": 56,
  "author": "晏几道",
  "paragraphs": [
   "小蕊受春风。",
   "日日宫花花树中。",
   "恰向柳绵撩乱处，相逢。",
   "笑靥旁边心字浓。",
   "归路草茸茸。",
   "家在秦楼更近东。",
   "醒去醉来无限事，谁同。",
   "说著西池满面红。"
  ],
  "title": "南乡子"
 },
 {
  "id": 57,
  "author": "晏几道",
  "paragraphs": [
   "花落未须悲。",
   "红蕊明年又满枝。",
   "惟有花间人别後，无期。",
   "水阔山长雁字迟。",
   "今日最相思。",
   "记得攀条话别离。",
   "共说春来春去事，多时。",
   "一点愁心入翠眉。"
  ],
  "title": "南乡子"
 },
 {
  "id": 58,
  "author": "晏几道",
  "paragraphs": [
   "何处别时难。",
   "玉指偷将粉泪弹。",
   "记得来时楼上烛，初残。",
   "待得清霜满画阑。",
   "不惯独眠寒。",
   "自解罗衣衬枕檀。",
   "百媚也应愁不睡，更阑。",
   "恼乱心情半被闲。"
  ],
  "title": "南乡子"
 },
 {
  "id": 59,
  "author": "晏几道",
  "paragraphs": [
   "画鸭懒熏香。",
   "绣茵犹展旧鸳鸯。",
   "不似同衾愁易晓，空床。",
   "细剔银灯怨漏长。",
   "几夜月波凉。",
   "梦魂随月到兰房。",
   "残睡觉来人又远，难忘。",
   "便是无情也断肠。"
  ],
  "title": "南乡子"
 },
 {
  "id": 60,
  "author": "晏几道",
  "paragraphs": [
   "眼约也应虚。",
   "昨夜归来凤枕孤。",
   "且据如今情分里，相於。",
   "只恐多时不似初。",
   "深意托双鱼。",
   "小翦蛮笺细字书。",
   "更把此情重问得，何如。",
   "共结因缘久远无。"
  ],
  "title": "南乡子"
 },
 {
  "id": 61,
  "author": "晏几道",
  "paragraphs": [
   "新月又如眉。",
   "长笛谁教月下吹。",
   "楼倚暮云初见雁，南飞。",
   "漫道行人雁後归。",
   "意欲梦佳期。",
   "梦里关山路不知。",
   "却待短书来破恨，应迟。",
   "还是凉生玉枕时。"
  ],
  "title": "南乡子"
 },
 {
  "id": 62,
  "author": "晏几道",
  "paragraphs": [
   "留人不住。",
   "醉解兰舟去。",
   "一棹碧涛春水路。",
   "过尽晓莺啼处。",
   "渡头杨柳青青。",
   "枝枝叶叶离情。",
   "此後锦书休寄，画楼云雨无凭。"
  ],
  "title": "清平乐"
 },
 {
  "id": 63,
  "author": "晏几道",
  "paragraphs": [
   "千花百草。",
   "送得春归了。",
   "拾蕊人稀红渐少。",
   "叶底杏青梅小。",
   "小琼闲抱琵琶。",
   "雪香微透轻纱。",
   "正好一枝娇艳，当筵独占韶华。"
  ],
  "title": "清平乐"
 },
 {
  "id": 64,
  "author": "晏几道",
  "paragraphs": [
   "烟轻雨小。",
   "紫陌香尘少。",
   "谢客池塘生绿草。",
   "一夜红梅先老。",
   "旋题罗带新诗。",
   "重寻杨柳佳期。",
   "强半春寒去後，几番花信来时。"
  ],
  "title": "清平乐"
 },
 {
  "id": 65,
  "author": "晏几道",
  "paragraphs": [
   "可怜娇小。",
   "掌上承恩早。",
   "把镜不知人易老。",
   "欲占朱颜长好。",
   "画堂秋月佳期。",
   "藏钩赌酒归迟。",
   "红烛泪前低语，绿笺花里新词。"
  ],
  "title": "清平乐"
 },
 {
  "id": 66,
  "author": "晏几道",
  "paragraphs": [
   "红英落尽。",
   "未有相逢信。",
   "可恨流年凋绿鬓。",
   "睡得春酲欲醒。",
   "钿筝曾醉西楼。",
   "朱弦玉指梁州。",
   "曲罢翠帘高卷，几回新月如钩。"
  ],
  "title": "清平乐"
 },
 {
  "id": 67,
  "author": "晏几道",
  "paragraphs": [
   "春云绿处。",
   "又见归鸿去。",
   "侧帽风前花满路。",
   "冶叶倡条情绪。",
   "红楼桂酒新开。",
   "曾携翠袖同来。",
   "醉弄影娥池水，短箫吹落残梅。"
  ],
  "title": "清平乐"
 },
 {
  "id": 68,
  "author": "晏几道",
  "paragraphs": [
   "波纹碧皱。",
   "曲水清明後。",
   "折得疏梅香满袖。",
   "暗喜春红依旧。",
   "归来紫陌东头。",
   "金钗换酒消愁。",
   "柳影深深细路，花梢小小层楼。"
  ],
  "title": "清平乐"
 },
 {
  "id": 69,
  "author": "晏几道",
  "paragraphs": [
   "西池烟草。",
   "恨不寻芳早。",
   "满路落花红不扫。",
   "春色渐随人老。",
   "远山眉黛娇长。",
   "清歌细逐霞觞。",
   "正在十洲残梦，水心宫殿斜阳。"
  ],
  "title": "清平乐"
 },
 {
  "id": 70,
  "author": "晏几道",
  "paragraphs": [
   "蕙心堪怨。",
   "也逐春风转。",
   "丹杏墙东当日见。",
   "幽会绿窗题遍。",
   "眼中前事分明。",
   "可怜如梦难凭。",
   "都把旧时薄倖，只消今日无情。"
  ],
  "title": "清平乐"
 },
 {
  "id": 71,
  "author": "晏几道",
  "paragraphs": [
   "幺弦写意。",
   "意密弦声碎。",
   "书得凤笺无限事。",
   "犹恨春心难寄。",
   "卧听疏雨梧桐。",
   "雨馀淡月朦胧。",
   "一夜梦魂何处，那回杨叶楼中。"
  ],
  "title": "清平乐"
 },
 {
  "id": 72,
  "author": "晏几道",
  "paragraphs": [
   "笙歌宛转。",
   "台上吴王宴。",
   "宫女如花倚春殿。",
   "舞绽缕金衣线。",
   "酒阑画烛低迷。",
   "彩鸳惊起双栖。",
   "月底三千绣户，云间十二琼梯。"
  ],
  "title": "清平乐"
 },
 {
  "id": 73,
  "author": "晏几道",
  "paragraphs": [
   "暂来还去。",
   "轻似风头絮。",
   "纵得相逢留不住。",
   "何况相逢无处。",
   "去时约略黄昏。",
   "月华却到朱门。",
   "别後几番明月，素娥应是消魂。"
  ],
  "title": "清平乐"
 },
 {
  "id": 74,
  "author": "晏几道",
  "paragraphs": [
   "双纹彩袖。",
   "笑捧金船酒。",
   "娇妙如花轻似柳。",
   "劝客千春长寿。",
   "艳歌更倚疏弦。",
   "有情须醉尊前。",
   "恰是可怜时候，玉娇今夜初圆。"
  ],
  "title": "清平乐"
 },
 {
  "id": 75,
  "author": "晏几道",
  "paragraphs": [
   "寒催酒醒。",
   "晓陌飞霜定。",
   "背照画帘残烛影。",
   "斜月光中人静。",
   "锦衣才子西征。",
   "万重云水初程。",
   "翠黛倚门相送，鸾肠断处离声。"
  ],
  "title": "清平乐"
 },
 {
  "id": 76,
  "author": "晏几道",
  "paragraphs": [
   "莲开欲遍。",
   "一夜秋声转。",
   "残绿断红香片片。",
   "长是西风堪怨。",
   "莫愁家住溪边。",
   "采莲心事年年。",
   "谁管水流花谢，月明昨夜兰船。"
  ],
  "title": "清平乐"
 },
 {
  "id": 77,
  "author": "晏几道",
  "paragraphs": [
   "沈思暗记。",
   "几许无凭事。",
   "菊靥开残秋少味。",
   "闲却画阑风意。",
   "梦云归处难寻。",
   "微凉暗入香襟。",
   "犹恨那回庭院，依前月浅灯深。"
  ],
  "title": "清平乐"
 },
 {
  "id": 78,
  "author": "晏几道",
  "paragraphs": [
   "莺来燕去。",
   "宋玉墙东路。",
   "草草幽欢能几度。",
   "便有系人心处。",
   "碧天秋月无端。",
   "别来长照关山。",
   "一点恹恹谁会，依前凭暖阑干。"
  ],
  "title": "清平乐"
 },
 {
  "id": 79,
  "author": "晏几道",
  "paragraphs": [
   "心期休问。",
   "只有尊前分。",
   "勾引行人添别恨。",
   "因是语低香近。",
   "劝人满酌金锺。",
   "清歌唱彻还重。",
   "莫道後期无定，梦魂犹有相逢。"
  ],
  "title": "清平乐"
 },
 {
  "id": 80,
  "author": "晏几道",
  "paragraphs": [
   "秋千院落重帘暮。",
   "彩笔闲来题绣户。",
   "墙头丹杏雨馀花，门外绿杨风後絮。",
   "朝云信断知何处。",
   "应作襄王春梦去。",
   "紫骝认得旧游踪，嘶过画桥东畔路。"
  ],
  "title": "木兰花・玉楼春"
 },
 {
  "id": 81,
  "author": "晏几道",
  "paragraphs": [
   "小颦若解愁春暮。",
   "一笑留春春也住。",
   "晚红初减谢池花，新翠已遮琼苑路。",
   "湔裙曲水曾相遇。",
   "挽断罗巾容易去。",
   "啼珠弹尽又成行，毕竟心情无会处。"
  ],
  "title": "木兰花・玉楼春"
 },
 {
  "id": 82,
  "author": "晏几道",
  "paragraphs": [
   "小莲未解论心素。",
   "狂似钿筝弦底柱。",
   "脸边霞散酒初醒，眉上月残人欲去。",
   "旧时家近章台住。",
   "尽日东风吹柳絮。",
   "生憎繁杏绿阴时，正碍粉墙偷眼觑。"
  ],
  "title": "木兰花・玉楼春"
 },
 {
  "id": 83,
  "author": "晏几道",
  "paragraphs": [
   "风帘向晓寒成阵。",
   "来报东风消息近。",
   "试从梅蒂紫边寻，更绕柳枝柔处问。",
   "来迟不是春无信。",
   "开晚却疑花有恨。",
   "又应添得几分愁，二十五弦弹未尽。"
  ],
  "title": "木兰花・玉楼春"
 },
 {
  "id": 84,
  "author": "晏几道",
  "paragraphs": [
   "念奴初唱离亭宴。",
   "会作离声勾别怨。",
   "当时垂泪忆西楼，湿尽罗衣歌未遍。",
   "难逢最是身强健。",
   "无定莫如人聚散。",
   "已拼归袖醉相扶，更恼香檀珍重劝。"
  ],
  "title": "木兰花・玉楼春"
 },
 {
  "id": 85,
  "author": "晏几道",
  "paragraphs": [
   "玉真能唱朱帘静。",
   "忆在双莲池上听。",
   "百分蕉叶醉如泥，却向断肠声里醒。",
   "夜凉水月铺明镜。",
   "更看娇花闲弄影。",
   "曲终人意似流波，休问心期何处定。"
  ],
  "title": "木兰花・玉楼春"
 },
 {
  "id": 86,
  "author": "晏几道",
  "paragraphs": [
   "阿茸十五腰肢好。",
   "天与怀春风味早。",
   "画眉匀脸不知愁，殢酒熏香偏称小。",
   "东城杨柳西城草。",
   "月会花期如意少。",
   "思量心事薄轻云，绿镜台前还自笑。"
  ],
  "title": "木兰花・玉楼春"
 },
 {
  "id": 87,
  "author": "晏几道",
  "paragraphs": [
   "初心已恨花期晚。",
   "别後相思长在眼。",
   "兰衾犹有旧时香，每到梦回珠泪满。",
   "多应不信人肠断。",
   "几夜夜寒谁共暖。",
   "欲将恩爱结来生，只恐来生缘又短。"
  ],
  "title": "木兰花・玉楼春"
 },
 {
  "id": 88,
  "author": "晏几道",
  "paragraphs": [
   "长亭晚送。",
   "都似绿窗前日梦。",
   "小字还家。",
   "恰应红灯昨夜花。",
   "良时易过。",
   "半镜流年春欲破。",
   "往事难忘。",
   "一枕高楼到夕阳。"
  ],
  "title": "减字木兰花"
 },
 {
  "id": 89,
  "author": "晏几道",
  "paragraphs": [
   "留春不住。",
   "恰似年光无味处。",
   "满眼飞英。",
   "弹指东风太浅情。",
   "筝弦未稳。",
   "学得新声难破恨。",
   "转枕花前。",
   "且占香红一夜眠。"
  ],
  "title": "减字木兰花"
 },
 {
  "id": 90,
  "author": "晏几道",
  "paragraphs": [
   "长杨辇路。",
   "绿满当年携手处。",
   "试逐春风。",
   "重到宫花花树中。",
   "芳菲绕遍。",
   "今日不如前日健。",
   "酒罢凄凉。",
   "新恨犹添旧恨长。"
  ],
  "title": "减字木兰花"
 },
 {
  "id": 91,
  "author": "晏几道",
  "paragraphs": [
   "催花雨小，著柳风柔，都似去年时候好。",
   "露红烟绿，尽有狂情斗春早。",
   "长安道。",
   "秋千影里，丝管声中，谁放艳阳轻过了。",
   "倦客登临，暗惜光阴恨多少。",
   "楚天渺。",
   "归思正如乱云，短梦未成芳草。",
   "空把吴霜鬓华，自悲清晓。",
   "帝城杳。",
   "双凤旧约渐虚，孤鸿後期难到。",
   "且趁朝花夜月，翠尊频倒。"
  ],
  "title": "泛清波摘遍"
 },
 {
  "id": 92,
  "author": "晏几道",
  "paragraphs": [
   "春残雨过，绿暗东池道。",
   "玉艳藏羞媚赬笑。",
   "记当时、已恨飞镜欢疏，那至此，仍苦题花信少。",
   "连环情未己，物是人非，月下疏梅似伊好。",
   "澹秀色，黯寒香，粲若春容，何心顾、闲花凡草。",
   "但莫使、情随岁华迁，便杳隔秦源，也须能到。"
  ],
  "title": "洞仙歌"
 },
 {
  "id": 93,
  "author": "晏几道",
  "paragraphs": [
   "来时杨柳东桥路。",
   "曲中暗有相期处。",
   "明月好因缘。",
   "欲圆还未圆。",
   "欲寻芳草去。",
   "画扇遮微雨。",
   "飞絮莫无情。",
   "闲花应笑人。"
  ],
  "title": "菩萨蛮"
 },
 {
  "id": 94,
  "author": "晏几道",
  "paragraphs": [
   "个人轻似低飞燕。",
   "春来绮陌时相见。",
   "堪恨两横波。",
   "恼人情绪多。",
   "长留青鬓住。",
   "莫放红颜去。",
   "占取艳阳天。",
   "且教伊少年。"
  ],
  "title": "菩萨蛮"
 },
 {
  "id": 95,
  "author": "晏几道",
  "paragraphs": [
   "鸾啼似作留春语。",
   "花飞斗学回风舞。",
   "红日又平西。",
   "画帘遮燕泥。",
   "烟光还自老。",
   "绿镜人空好。",
   "香在去年衣。",
   "鱼笺音信稀。"
  ],
  "title": "菩萨蛮"
 },
 {
  "id": 96,
  "author": "晏几道",
  "paragraphs": [
   "春风未放花心吐。",
   "尊前不拟分明语。",
   "酒色上来迟。",
   "绿须红杏枝。",
   "今朝眉黛浅。",
   "暗恨归时远。",
   "前夜月当楼。",
   "相逢南陌头。"
  ],
  "title": "菩萨蛮"
 },
 {
  "id": 97,
  "author": "晏几道",
  "paragraphs": [
   "娇香淡染胭脂雪。",
   "愁春细画弯弯月。",
   "花月镜边情。",
   "浅妆匀未成。",
   "佳期应有在。",
   "试倚秋千待。",
   "满地落英红。",
   "万条杨柳风。"
  ],
  "title": "菩萨蛮"
 },
 {
  "id": 98,
  "author": "晏几道",
  "paragraphs": [
   "香莲烛下匀丹雪。",
   "妆成笑弄金阶月。",
   "娇面胜芙蓉。",
   "脸边天与红。",
   "玳筵双揭鼓。",
   "唤上华茵舞。",
   "春浅未禁寒。",
   "暗嫌罗袖宽。"
  ],
  "title": "菩萨蛮"
 },
 {
  "id": 99,
  "author": "晏几道",
  "paragraphs": [
   "哀筝一弄湘江曲。",
   "声声写尽湘波绿。",
   "纤指十三弦。",
   "细将幽恨传。",
   "当筵秋水慢。",
   "玉柱斜飞雁。",
   "弹到断肠时。",
   "春山眉黛低。"
  ],
  "title": "菩萨蛮"
 },
 {
  "id": 100,
  "author": "晏几道",
  "paragraphs": [
   "江南未雪梅花白。",
   "忆梅人是江南客。",
   "犹记旧相逢。",
   "淡烟微月中。",
   "玉容长有信。",
   "一笑归来近。",
   "怀远上楼时。",
   "晚云和雁低。"
  ],
  "title": "菩萨蛮"
 },
 {
  "id": 101,
  "author": "晏几道",
  "paragraphs": [
   "相逢欲话相思苦。",
   "浅情肯信相思否。",
   "还恐漫相思。",
   "浅情人不知。",
   "忆曾携手处。",
   "月满窗前路。",
   "长到月来时。",
   "不眠犹待伊。"
  ],
  "title": "菩萨蛮"
 },
 {
  "id": 102,
  "author": "晏几道",
  "paragraphs": [
   "雕鞍好为莺花住。",
   "占取东城南陌路。",
   "尽教春思乱如云，莫管世情轻似絮。",
   "古来多被虚名误。",
   "宁负虚名身莫负。",
   "劝君频入醉乡来，此是无愁无恨处。"
  ],
  "title": "玉楼春"
 },
 {
  "id": 103,
  "author": "晏几道",
  "paragraphs": [
   "一尊相遇春风里。",
   "诗好似君人有几。",
   "吴姬十五语如弦，能唱当时楼下水。",
   "良辰易去如弹指。",
   "金盏十分须尽意。",
   "明朝三丈日高时，共拼醉头扶不起。"
  ],
  "title": "玉楼春"
 },
 {
  "id": 104,
  "author": "晏几道",
  "paragraphs": [
   "琼酥酒面风吹醒。",
   "一缕斜红临晚镜。",
   "小颦微笑尽妖娆，浅注轻匀长淡净。",
   "手挪梅蕊寻香径。",
   "正是佳期期未定。",
   "春来还为个般愁，瘦损宫腰罗带剩。"
  ],
  "title": "玉楼春"
 },
 {
  "id": 105,
  "author": "晏几道",
  "paragraphs": [
   "清歌学得秦娥似。",
   "金屋瑶台知姓字。",
   "可怜春恨一生心，长带粉痕双袖泪。",
   "从来懒话低眉事。",
   "今日新声谁会意。",
   "坐中应有赏音人，试问回肠曾断未。"
  ],
  "title": "玉楼春"
 },
 {
  "id": 106,
  "author": "晏几道",
  "paragraphs": [
   "旗亭西畔朝云住。",
   "沈水香烟长满路。",
   "柳阴分到画眉边，花片飞来垂手处。",
   "妆成尽任秋娘妒。",
   "袅袅盈盈当绣户。",
   "临风一曲醉朦腾，陌上行人凝恨去。"
  ],
  "title": "玉楼春"
 },
 {
  "id": 107,
  "author": "晏几道",
  "paragraphs": [
   "离鸾照罢尘生镜。",
   "几点吴霜侵绿鬓。",
   "琵琶弦上语无凭，豆蔻梢头春有信。",
   "相思拼损朱颜尽。",
   "天若多情终欲问。",
   "雪窗休记夜来寒，桂酒已消人去恨。"
  ],
  "title": "玉楼春"
 },
 {
  "id": 108,
  "author": "晏几道",
  "paragraphs": [
   "东风又作无情计。",
   "艳粉娇红吹满地。",
   "碧楼帘影不遮愁，还似去年今日意。",
   "谁知错管春残事。",
   "到处登临曾费泪。",
   "此时金盏直须深，看尽落花能几醉。"
  ],
  "title": "玉楼春"
 },
 {
  "id": 109,
  "author": "晏几道",
  "paragraphs": [
   "斑骓路与阳台近。",
   "前度无题初借问。",
   "暖风鞭袖尽闲垂，微月帘栊曾暗认。",
   "梅花未足凭芳信。",
   "弦语岂堪传素恨。",
   "翠眉饶似远山长，寄与此愁颦不尽。"
  ],
  "title": "玉楼春"
 },
 {
  "id": 110,
  "author": "晏几道",
  "paragraphs": [
   "红绡学舞腰肢软。",
   "旋织舞衣宫样染。",
   "织成云外雁行斜，染作江南春水浅。",
   "露桃宫里随歌管。",
   "一曲霓裳红日晚。",
   "归来双袖酒成痕，小字香笺无意展。"
  ],
  "title": "玉楼春"
 },
 {
  "id": 111,
  "author": "晏几道",
  "paragraphs": [
   "当年信道情无价。",
   "桃叶尊前论别夜。",
   "脸红心绪学梅妆，眉翠工夫如月画。",
   "来时醉倒旗亭下。",
   "知是阿谁扶上马。",
   "忆曾挑尽五更灯，不记临分多少话。"
  ],
  "title": "玉楼春"
 },
 {
  "id": 112,
  "author": "晏几道",
  "paragraphs": [
   "采莲时候慵歌舞。",
   "永日闲从花里度。",
   "暗随苹末晓风来，直待柳梢斜月去。",
   "停桡共说江头路。",
   "临水楼台苏小住。",
   "细思巫峡梦回时，不减秦源肠断处。"
  ],
  "title": "玉楼春"
 },
 {
  "id": 113,
  "author": "晏几道",
  "paragraphs": [
   "芳年正是香英嫩。",
   "天与娇波长入鬓。",
   "蕊珠宫里旧承恩，夜拂银屏朝把镜。",
   "云情去住终难信。",
   "花意有无休更问。",
   "醉中同尽一杯欢，归後各成孤枕恨。"
  ],
  "title": "玉楼春"
 },
 {
  "id": 114,
  "author": "晏几道",
  "paragraphs": [
   "轻风拂柳冰初绽。",
   "细雨消尘云未散。",
   "红窗青镜待妆梅，绿陌高楼催送雁。",
   "华罗歌扇金蕉盏。",
   "记得寻芳心绪惯。",
   "凤城寒尽又飞花，岁岁春光常有限。"
  ],
  "title": "玉楼春"
 },
 {
  "id": 115,
  "author": "晏几道",
  "paragraphs": [
   "粉痕闲印玉尖纤。",
   "啼红傍晚奁。",
   "旧寒新暖尚相兼。",
   "梅疏待雪添。",
   "春冉冉，恨恹恹。",
   "章台对卷帘。",
   "个人鞭影弄凉蟾。",
   "楼前侧帽檐。"
  ],
  "title": "阮郎归"
 },
 {
  "id": 116,
  "author": "晏几道",
  "paragraphs": [
   "来时红日弄窗纱。",
   "春红入睡霞。",
   "去时庭树欲栖鸦。",
   "香屏掩月斜。",
   "收翠羽，整妆华。",
   "青骊信又差。",
   "玉笙犹恋碧桃花。",
   "今宵未忆家。"
  ],
  "title": "阮郎归"
 },
 {
  "id": 117,
  "author": "晏几道",
  "paragraphs": [
   "旧香残粉似当初。",
   "人情恨不如。",
   "一春犹有数行书。",
   "秋来书更疏。",
   "衾凤冷，枕鸳孤。",
   "愁肠待酒舒。",
   "梦魂纵有也成虚。",
   "那堪和梦无。"
  ],
  "title": "阮郎归"
 },
 {
  "id": 118,
  "author": "晏几道",
  "paragraphs": [
   "天边金掌露成霜。",
   "云随雁字长。",
   "绿杯红袖称重阳。",
   "人情似故乡。",
   "兰佩紫，菊簪黄。",
   "殷勤理旧狂。",
   "欲将沈醉换悲凉。",
   "清歌莫断肠。"
  ],
  "title": "阮郎归"
 },
 {
  "id": 119,
  "author": "晏几道",
  "paragraphs": [
   "晚妆长趁景阳钟。",
   "双蛾著意浓。",
   "舞腰浮动绿云浓。",
   "樱桃半点红。",
   "怜美景，惜芳容。",
   "沈思暗记中。",
   "春寒帘幕几重重。",
   "杨花尽日风。"
  ],
  "title": "阮郎归"
 },
 {
  "id": 120,
  "author": "晏几道",
  "paragraphs": [
   "试把花期数。",
   "便早有、感春情绪。",
   "看即梅花吐。",
   "愿花更不谢，春且长住。",
   "只恐花飞又春去。",
   "花开还不语。",
   "问此意、年年春还会否。",
   "绛唇青鬓，渐少花前语。",
   "对花又记得、旧曾游处。",
   "门外垂杨未飘絮。"
  ],
  "title": "归田乐"
 },
 {
  "id": 121,
  "author": "晏几道",
  "paragraphs": [
   "二月春花厌落梅。ピ",
   "仙源归路碧桃催。ピ",
   "渭城丝雨劝离杯。ピ",
   "欢意似云真薄倖，客鞭摇柳正多才。ピ",
   "凤楼人待锦书来。ピ"
  ],
  "title": "浣溪沙"
 },
 {
  "id": 122,
  "author": "晏几道",
  "paragraphs": [
   "卧鸭池头小苑开。",
   "暄风吹尽北枝梅。",
   "柳长莎软路萦回。",
   "静避绿阴莺有意，漫随游骑絮多才。",
   "去年今日忆同来。"
  ],
  "title": "浣溪沙"
 },
 {
  "id": 123,
  "author": "晏几道",
  "paragraphs": [
   "二月和风到碧城。",
   "万条千缕绿相迎。",
   "舞烟眠雨过清明。",
   "妆镜巧眉偷叶样，歌楼妍曲借枝名。",
   "晚秋霜霰莫无情。"
  ],
  "title": "浣溪沙"
 },
 {
  "id": 124,
  "author": "晏几道",
  "paragraphs": [
   "白纻春衫杨柳鞭。",
   "碧蹄骄马杏花鞯。",
   "落英飞絮冶游天。",
   "南陌暖风吹舞榭，东城凉月照歌筵。",
   "赏心多是酒中仙。"
  ],
  "title": "浣溪沙"
 },
 {
  "id": 125,
  "author": "晏几道",
  "paragraphs": [
   "床上银屏几点山。",
   "鸭炉香过琐窗寒。",
   "小云双枕恨春闲。",
   "惜别漫成良夜醉，解愁时有翠笺还。",
   "那回分袂月初残。"
  ],
  "title": "浣溪沙"
 },
 {
  "id": 126,
  "author": "晏几道",
  "paragraphs": [
   "绿柳藏乌静掩关。",
   "鸭炉香细琐窗闲。",
   "那回分袂月初残。",
   "惜别漫成良夜醉，解愁时有翠笺还。",
   "欲寻双叶寄情难。"
  ],
  "title": "浣溪沙"
 },
 {
  "id": 127,
  "author": "晏几道",
  "paragraphs": [
   "家近旗亭酒易酤。",
   "花时长得醉工夫。",
   "伴人歌笑懒妆梳。",
   "户外绿杨春系马，床前红烛夜呼卢。",
   "相逢还解有情无。"
  ],
  "title": "浣溪沙"
 },
 {
  "id": 128,
  "author": "晏几道",
  "paragraphs": [
   "日日双眉斗画长。",
   "行云飞絮共轻狂。",
   "不将心嫁冶游郎。",
   "溅酒滴残歌扇字，弄花熏得舞衣香。",
   "一春弹泪说凄凉。"
  ],
  "title": "浣溪沙"
 },
 {
  "id": 129,
  "author": "晏几道",
  "paragraphs": [
   "飞鹊台前晕翠蛾。",
   "千金新换绛仙螺。",
   "最难加意为颦多。",
   "几处睡痕留醉袖，一春愁思近横波。",
   "远山低尽不成歌。"
  ],
  "title": "浣溪沙"
 },
 {
  "id": 130,
  "author": "晏几道",
  "paragraphs": [
   "午醉西桥夕未醒。",
   "雨花凄断不堪听。",
   "归时应减鬓边青。",
   "衣化客尘今古道，柳含春意短长亭。",
   "凤楼争见路旁情。"
  ],
  "title": "浣溪沙"
 },
 {
  "id": 131,
  "author": "晏几道",
  "paragraphs": [
   "一样宫妆簇彩舟。",
   "碧罗团扇自障羞。",
   "水仙人在镜中游。",
   "腰自细来多态度，脸因红处转风流。",
   "年年相遇绿江头。"
  ],
  "title": "浣溪沙"
 },
 {
  "id": 132,
  "author": "晏几道",
  "paragraphs": [
   "已拆秋千不奈闲。",
   "却随胡蝶到花间。",
   "旋寻双叶插云鬟。",
   "几摺湘裙烟缕细，一钩罗袜素蟾弯。",
   "绿窗红豆忆前欢。"
  ],
  "title": "浣溪沙"
 },
 {
  "id": 133,
  "author": "晏几道",
  "paragraphs": [
   "闲弄筝弦懒系裙。",
   "铅华消尽见天真。",
   "眼波低处事还新。",
   "怅恨不逢如意酒，寻思难值有情人。",
   "可怜虚度琐窗春。"
  ],
  "title": "浣溪沙"
 },
 {
  "id": 134,
  "author": "晏几道",
  "paragraphs": [
   "团扇初随碧簟收。",
   "画檐归燕尚迟留。",
   "靥朱眉翠喜清秋。",
   "风意未应迷狭路，灯痕犹自记高楼。",
   "露花烟叶与人愁。"
  ],
  "title": "浣溪沙"
 },
 {
  "id": 135,
  "author": "晏几道",
  "paragraphs": [
   "翠阁朱阑倚处危。",
   "夜凉闲捻彩箫吹。",
   "曲中双凤已分飞。",
   "绿酒细倾消别恨，红笺小写问归期。",
   "月华风意似当时。"
  ],
  "title": "浣溪沙"
 },
 {
  "id": 136,
  "author": "晏几道",
  "paragraphs": [
   "唱得红梅字字香。",
   "柳枝桃叶尽深藏。",
   "遏云声里送雕觞。",
   "才听便拼衣袖湿，欲歌先倚黛眉长。",
   "曲终敲损燕钗梁。"
  ],
  "title": "浣溪沙"
 },
 {
  "id": 137,
  "author": "晏几道",
  "paragraphs": [
   "小杏春声学浪仙。",
   "疏梅清唱替哀弦。",
   "似花如雪绕琼筵。",
   "腮粉月痕妆罢後，脸红莲艳酒醒前。",
   "今年水调得人怜。"
  ],
  "title": "浣溪沙"
 },
 {
  "id": 138,
  "author": "晏几道",
  "paragraphs": [
   "铜虎分符领外台。",
   "五云深处彩旌来。",
   "春随红旆过长淮。",
   "千里裤襦添旧暖，万家桃李间新栽。",
   "使星回首是三台。"
  ],
  "title": "浣溪沙"
 },
 {
  "id": 139,
  "author": "晏几道",
  "paragraphs": [
   "浦口莲香夜不收。",
   "水边风里欲生秋。",
   "棹歌声细不惊鸥。",
   "凉月送归思往事，落英飘去起新愁。",
   "可堪题叶寄东楼。"
  ],
  "title": "浣溪沙"
 },
 {
  "id": 140,
  "author": "晏几道",
  "paragraphs": [
   "莫问逢春能几回。",
   "能歌能笑是多才。",
   "露花犹有好枝开。",
   "绿鬓旧人皆老大，红梁新燕又归来。",
   "尽须珍重掌中杯。"
  ],
  "title": "浣溪沙"
 },
 {
  "id": 141,
  "author": "晏几道",
  "paragraphs": [
   "楼上灯深欲闭门。",
   "梦云归去不留痕。",
   "几年芳草忆王孙。",
   "向日阑干依旧绿，试将前事倚黄昏。",
   "记曾来处易消魂。"
  ],
  "title": "浣溪沙"
 },
 {
  "id": 142,
  "author": "晏几道",
  "paragraphs": [
   "绿阴春尽，飞絮绕香阁。",
   "晚来翠眉宫样，巧把远山学。",
   "一寸狂心未说，已向横波觉。",
   "画帘遮币。",
   "新翻曲妙，暗许闲人带偷掏。",
   "前度书多隐语，意浅愁难答。",
   "昨夜诗有回纹，韵险还慵押。",
   "都待笙歌散了，记取留时霎。",
   "不消红蜡。",
   "闲云归後，月在庭花旧阑角。"
  ],
  "title": "六么令"
 },
 {
  "id": 143,
  "author": "晏几道",
  "paragraphs": [
   "雪残风信，悠扬春消息。",
   "天涯倚楼新恨，杨柳几丝碧。",
   "还是南云雁少，锦字无端的。",
   "宝钗瑶席。",
   "彩弦声里，拼作尊前未归客。",
   "遥想疏梅此际，月底香英白。",
   "别後谁绕前溪，手拣繁枝摘。",
   "莫道伤高恨远，付与临风笛。",
   "尽堪愁寂。",
   "花时往事，更有多情个人忆。"
  ],
  "title": "六么令"
 },
 {
  "id": 144,
  "author": "晏几道",
  "paragraphs": [
   "日高春睡，唤起懒装束。",
   "年年落花时候，惯得娇眠足。",
   "学唱宫梅便好，更暖银笙逐。",
   "黛蛾低绿。",
   "堪教人恨，却似江南旧时曲。",
   "常记东楼夜雪，翠幕遮红烛。",
   "还是芳酒杯中，一醉光阴促。",
   "曾笑阳台梦短，无计怜香玉。",
   "此欢难续。",
   "乞求歌罢，借取归云画堂宿。"
  ],
  "title": "六么令"
 },
 {
  "id": 145,
  "author": "晏几道",
  "paragraphs": [
   "槛花稀，池草遍。",
   "冷落吹笙庭院。",
   "人去日，燕西飞。",
   "燕归人未归。",
   "数书期，寻梦意。",
   "弹指一年春事。",
   "新怅望，旧悲凉。",
   "不堪红日长。"
  ],
  "title": "更漏子"
 },
 {
  "id": 146,
  "author": "晏几道",
  "paragraphs": [
   "柳间眠，花里醉。",
   "不惜绣裙铺地。",
   "钗燕重，鬓蝉轻。",
   "一双梅子青。",
   "粉笺书，罗袖泪。",
   "还有可怜新意。",
   "遮闷绿，掩羞红。",
   "晚来团扇风。"
  ],
  "title": "更漏子"
 },
 {
  "id": 147,
  "author": "晏几道",
  "paragraphs": [
   "柳丝长，桃叶小。",
   "深院断无人到。",
   "红日淡，绿烟晴。",
   "流莺三两声。",
   "雪香浓，檀晕少。",
   "枕上卧枝花好。",
   "春思重，晓妆迟。",
   "寻思残梦时。"
  ],
  "title": "更漏子"
 },
 {
  "id": 148,
  "author": "晏几道",
  "paragraphs": [
   "露华高，风信远。",
   "宿醉画帘低卷。",
   "梳洗倦，冶游慵。",
   "绿窗春睡浓。",
   "彩条轻，金缕重。",
   "昨日小桥相送。",
   "芳草恨，落花愁。",
   "去年同倚楼。"
  ],
  "title": "更漏子"
 },
 {
  "id": 149,
  "author": "晏几道",
  "paragraphs": [
   "出墙花，当路柳。",
   "借问芳心谁有。",
   "红解笑，绿能颦。",
   "千般恼乱春。",
   "北来人，南去客。",
   "朝暮等闲攀折。",
   "怜晚秀，惜残阳。",
   "情知枉断肠。"
  ],
  "title": "更漏子"
 },
 {
  "id": 150,
  "author": "晏几道",
  "paragraphs": [
   "欲论心，先掩泪。",
   "零落去年风味。",
   "闲卧处，不言时。",
   "愁多只自知。",
   "到情深，俱是怨。",
   "惟有梦中相见。",
   "犹似旧，奈人禁。",
   "偎人说寸心。"
  ],
  "title": "更漏子"
 },
 {
  "id": 151,
  "author": "晏几道",
  "paragraphs": [
   "对镜偷匀玉箸，背人学写银钩。",
   "系谁红豆罗带角，心情正著春游。",
   "那日杨花陌上，多时杏子墙头。",
   "眼底关山无奈，梦中云雨空休。",
   "问看几许怜才意，两蛾藏尽离愁。",
   "难拼此回肠断，终须锁定红楼。"
  ],
  "title": "河满子"
 },
 {
  "id": 152,
  "author": "晏几道",
  "paragraphs": [
   "绿绮琴中心事，齐纨扇上时光。",
   "五陵年少浑薄倖，轻如曲水飘香。",
   "夜夜魂消梦峡，年年泪尽啼湘。",
   "归雁行边远字，惊鸾舞处离肠。",
   "蕙楼多少铅华在，从来错倚红妆。",
   "可羡邻姬十五，金钗早嫁王昌。"
  ],
  "title": "河满子"
 },
 {
  "id": 153,
  "author": "晏几道",
  "paragraphs": [
   "晓日当帘，睡痕犹占香腮。",
   "轻盈笑倚鸾台。",
   "晕残红，匀宿翠，满镜花开。",
   "娇蝉鬓畔，插一枝、淡蕊疏梅。",
   "每到春深，多愁饶恨，妆成懒下香阶。",
   "意中人，从别後，萦系情怀。",
   "良辰好景，相思字、唤不归来。"
  ],
  "title": "于飞乐"
 },
 {
  "id": 154,
  "author": "晏几道",
  "paragraphs": [
   "凭江阁，看烟鸿。",
   "恨春浓。",
   "还有当年闻笛泪，洒东风。",
   "时候草绿花红。",
   "斜阳外、远水溶溶。",
   "浑似阿莲双枕畔，画屏中。"
  ],
  "title": "愁倚阑令・春光好"
 },
 {
  "id": 155,
  "author": "晏几道",
  "paragraphs": [
   "花阴月，柳梢莺。",
   "近清明。",
   "长恨去年今夜雨，洒离亭。",
   "枕上怀远诗成。",
   "红笺纸、小砑吴绫。",
   "寄与征人教念远，莫无情。"
  ],
  "title": "愁倚阑令・春光好"
 },
 {
  "id": 156,
  "author": "晏几道",
  "paragraphs": [
   "春罗薄，酒醒寒。",
   "梦初残。",
   "敧枕片时云雨事，已关山。",
   "楼上斜日阑干。",
   "楼前路、曾试雕鞍。",
   "拼却一襟怀远泪，倚阑看。"
  ],
  "title": "愁倚阑令・春光好"
 },
 {
  "id": 157,
  "author": "晏几道",
  "paragraphs": [
   "年光正似花梢露。",
   "弹指春还暮。",
   "翠眉仙子望归来，倚遍玉城珠树。",
   "岂知别後，好风良月，往事无寻处。",
   "狂情错向红尘住。",
   "忘了瑶台路。",
   "碧桃花蕊已应开，欲伴彩云飞去。",
   "回思十载，朱颜青鬓，枉被浮名误。"
  ],
  "title": "御街行"
 },
 {
  "id": 158,
  "author": "晏几道",
  "paragraphs": [
   "街南绿树春饶絮。",
   "雪满游春路。",
   "树头花艳杂娇云，树底人家朱户。",
   "北楼闲上，疏帘高卷，直见街南树。",
   "阑干倚尽犹慵去。",
   "几度黄昏雨。",
   "晚春盘马踏青苔，曾傍绿阴深驻。",
   "落花犹在，香屏空掩，人面知何处。"
  ],
  "title": "御街行"
 },
 {
  "id": 159,
  "author": "晏几道",
  "paragraphs": [
   "高阁对横塘。",
   "新燕年光。",
   "柳花残梦隔潇湘。",
   "绿浦归帆看不见，还是斜阳。",
   "一笑解愁肠。",
   "人会娥妆。",
   "藕丝衫袖郁金香。",
   "曳雪牵云留客醉，且伴春狂。"
  ],
  "title": "浪淘沙"
 },
 {
  "id": 160,
  "author": "晏几道",
  "paragraphs": [
   "小绿间长红。",
   "露蕊烟丛。",
   "花开花落昔年同。",
   "惟恨花前携手处，往事成空。",
   "山远水重重。",
   "一笑难逢。",
   "已拼长在别离中。",
   "霜鬓知他从此去，几度春风。"
  ],
  "title": "浪淘沙"
 },
 {
  "id": 161,
  "author": "晏几道",
  "paragraphs": [
   "丽曲醉思仙。",
   "十二哀弦。",
   "秾蛾叠柳脸红莲。",
   "多少雨条烟叶恨，红泪离筵。",
   "行子惜流年。",
   "鹈鴂枝边。",
   "吴堤春水舣兰船。",
   "南去北来今渐老，难负尊前。"
  ],
  "title": "浪淘沙"
 },
 {
  "id": 162,
  "author": "晏几道",
  "paragraphs": [
   "翠幕绮筵张。",
   "淑景难忘。",
   "阳关声巧绕雕梁。",
   "美酒十分谁与共，玉指持觞。",
   "晓枕梦高唐。",
   "略话衷肠。",
   "小山池院竹风凉。",
   "明夜月圆帘四卷，今夜思量。"
  ],
  "title": "浪淘沙"
 },
 {
  "id": 163,
  "author": "晏几道",
  "paragraphs": [
   "昭华凤管知名久。",
   "长闭帘栊。",
   "日日春慵。",
   "闲倚庭花晕脸红。",
   "应说金谷无人後，此会相逢。",
   "三弄临风。",
   "送得当筵玉盏空。"
  ],
  "title": "丑奴儿・采桑子"
 },
 {
  "id": 164,
  "author": "晏几道",
  "paragraphs": [
   "日高庭院杨花转，闲淡春风。",
   "莺语惺忪。",
   "似笑金屏昨夜空。",
   "娇慵未洗匀妆手，闲印斜红。",
   "新恨重重。",
   "都与年时旧意同。"
  ],
  "title": "丑奴儿・采桑子"
 },
 {
  "id": 165,
  "author": "晏几道",
  "paragraphs": [
   "种花人自蕊宫来。",
   "牵衣问小梅。",
   "今年芳意何似，应向旧枝开。",
   "凭寄语，谢瑶台。",
   "客无才。",
   "粉香传信，玉盏开筵，莫待春回。"
  ],
  "title": "诉衷情"
 },
 {
  "id": 166,
  "author": "晏几道",
  "paragraphs": [
   "净揩妆脸浅匀眉。",
   "衫子素梅儿。",
   "苦无心绪梳洗，闲淡也相宜。",
   "云态度，柳腰肢。",
   "入相思。",
   "夜来月底，今日尊前，未当佳期。"
  ],
  "title": "诉衷情"
 },
 {
  "id": 167,
  "author": "晏几道",
  "paragraphs": [
   "渚莲霜晓坠残红。",
   "依约旧秋同。",
   "玉人团扇恩浅，一意恨西风。",
   "云去住，月朦胧。",
   "夜寒浓。",
   "此时还是，泪墨书成，未有归鸿。"
  ],
  "title": "诉衷情"
 },
 {
  "id": 168,
  "author": "晏几道",
  "paragraphs": [
   "凭觞静忆去年秋，桐落故溪头。",
   "诗成自写红叶，和恨寄东流。",
   "人脉脉，水悠悠。",
   "几多愁。",
   "雁书不到，蝶梦无凭，漫倚高楼。"
  ],
  "title": "诉衷情"
 },
 {
  "id": 169,
  "author": "晏几道",
  "paragraphs": [
   "小梅风韵最妖娆。",
   "开处雪初消。",
   "南枝欲附春信，长恨陇人遥。",
   "闲记忆，旧江皋。",
   "路迢迢。",
   "暗香浮动，疏影横斜，几处溪桥。"
  ],
  "title": "诉衷情"
 },
 {
  "id": 170,
  "author": "晏几道",
  "paragraphs": [
   "长因蕙草记罗裙。",
   "绿腰沈水熏。",
   "阑干曲处人静，曾共倚黄昏。",
   "风有韵，月无痕。",
   "暗消魂。",
   "拟将幽恨，试写残花，寄与朝云。"
  ],
  "title": "诉衷情"
 },
 {
  "id": 171,
  "author": "晏几道",
  "paragraphs": [
   "御纱新制石榴裙。",
   "沈香慢火熏。",
   "越罗双带宫样，飞鹭碧波纹。",
   "随锦字，叠香痕。",
   "寄文君。",
   "系来花下，解向尊前，谁伴朝云。"
  ],
  "title": "诉衷情"
 },
 {
  "id": 172,
  "author": "晏几道",
  "paragraphs": [
   "都人离恨满歌筵。",
   "清唱倚危弦。",
   "星屏别後千里，更见是何年。",
   "骢骑稳，绣衣鲜。",
   "欲朝天。",
   "北人欢笑，南国悲凉，迎送金鞭。"
  ],
  "title": "诉衷情"
 },
 {
  "id": 173,
  "author": "晏几道",
  "paragraphs": [
   "柳下笙歌庭院，花间姊妹秋千。",
   "记得春楼当日事，写向红窗夜月前。",
   "凭谁寄小莲。",
   "绛蜡等闲陪泪，吴蚕到了缠绵。",
   "绿鬓能供多少恨，未肯无情比断弦。",
   "今年老去年。"
  ],
  "title": "破阵子"
 },
 {
  "id": 174,
  "author": "晏几道",
  "paragraphs": [
   "绿遍西池。",
   "梅子青时。",
   "尽无端、尽日东风恶，更霏微细雨，恼人离恨，满路春泥。",
   "应是行云归路，有闲泪、洒相思。",
   "想旗亭、望断黄昏月，又依前误了，红笺香信，翠袖欢期。"
  ],
  "title": "好女儿"
 },
 {
  "id": 175,
  "author": "晏几道",
  "paragraphs": [
   "酌酒殷勤。",
   "尽更留春。",
   "忍无情、便赋馀花落，待花前细把、一春心事，问个人人。",
   "莫似花开还谢，愿芳意、且长新。",
   "倚娇红、待得欢期定，向水沈烟底，金莲影下，睡过佳辰。"
  ],
  "title": "好女儿"
 },
 {
  "id": 176,
  "author": "晏几道",
  "paragraphs": [
   "花信来时，恨无人似花依旧。",
   "又成春瘦。",
   "折断门前柳。",
   "天与多情，不与长相守。",
   "分飞後。",
   "泪痕和酒。",
   "占了双罗袖。"
  ],
  "title": "点绛唇"
 },
 {
  "id": 177,
  "author": "晏几道",
  "paragraphs": [
   "明日征鞭，又将南陌垂杨折。",
   "自怜轻别。",
   "拼得音尘绝。",
   "杏子枝边，倚处阑干月。",
   "依前缺。",
   "去年时节。",
   "旧事无人说。"
  ],
  "title": "点绛唇"
 },
 {
  "id": 178,
  "author": "晏几道",
  "paragraphs": [
   "碧水东流，漫题凉叶津头寄。",
   "谢娘春意。",
   "临水颦双翠。",
   "日日骊歌，空费行人泪。",
   "成何计。",
   "未如浓醉。",
   "闲掩红楼睡。"
  ],
  "title": "点绛唇"
 },
 {
  "id": 179,
  "author": "晏几道",
  "paragraphs": [
   "妆席相逢，旋匀红泪歌金缕。",
   "意中曾许。",
   "欲共吹花去。",
   "长爱荷香，柳色殷桥路。",
   "留人住。",
   "淡烟微雨。",
   "好个双栖处。"
  ],
  "title": "点绛唇"
 },
 {
  "id": 180,
  "author": "晏几道",
  "paragraphs": [
   "湖上西风，露花啼处秋香老。",
   "谢家春草。",
   "唱得清商好。",
   "笑倚兰舟，转尽新声了。",
   "烟波渺。",
   "暮云稀少。",
   "一点凉蟾小。"
  ],
  "title": "点绛唇"
 },
 {
  "id": 181,
  "author": "晏几道",
  "paragraphs": [
   "楚乡春晚，似入仙源。",
   "拾翠处、闲随流水，踏青路、暗惹香尘。",
   "心心在，柳外青帘，花下朱门。",
   "对景且醉芳尊。",
   "莫话消魂。",
   "好意思、曾同明月，恶滋味、最是黄昏。",
   "相思处，一纸红笺，无限啼痕。"
  ],
  "title": "两同心"
 },
 {
  "id": 182,
  "author": "晏几道",
  "paragraphs": [
   "绿勾阑畔，黄昏淡月，携手对残红。",
   "纱窗影里，朦腾春睡，繁杏小屏风。",
   "须愁别後，天高海阔，何处更相逢。",
   "幸有花前，一杯芳酒，欢计莫匆匆。"
  ],
  "title": "少年游"
 },
 {
  "id": 183,
  "author": "晏几道",
  "paragraphs": [
   "西溪丹杏，波前媚脸，珠露与深匀。",
   "南楼翠柳，烟中愁黛，丝雨恼娇颦。",
   "当年此处，闻歌殢酒，曾对可怜人。",
   "今夜相思，水长山远，闲卧送残春。"
  ],
  "title": "少年游"
 },
 {
  "id": 184,
  "author": "晏几道",
  "paragraphs": [
   "离多最是，东西流水，终解两相逢。",
   "浅情终似，行云无定，犹到梦魂中。",
   "可怜人意，薄於云水，佳会更难重。",
   "细想从来，断肠多处，不与者番同。"
  ],
  "title": "少年游"
 },
 {
  "id": 185,
  "author": "晏几道",
  "paragraphs": [
   "西楼别後，风高露冷，无奈月分明。",
   "飞鸿影里，捣衣砧外，总是玉关情。",
   "王孙此际，山重水远，何处赋西征。",
   "金闺魂梦枉丁宁。",
   "寻尽短长亭。"
  ],
  "title": "少年游"
 },
 {
  "id": 186,
  "author": "晏几道",
  "paragraphs": [
   "雕梁燕去，裁诗寄远，庭院旧风流。",
   "黄花醉了，碧梧题罢，闲卧对高秋。",
   "繁云破後，分明素月，凉影挂金钩。",
   "有人凝澹倚西楼。",
   "新样两眉愁。"
  ],
  "title": "少年游"
 },
 {
  "id": 187,
  "author": "晏几道",
  "paragraphs": [
   "闲敲玉镫隋堤路。",
   "一笑开朱户。",
   "素云凝澹月婵娟。",
   "门外鸭头春水、木兰船。",
   "吹花拾蕊嬉游惯。",
   "天与相逢晚。",
   "一声长笛倚楼时。",
   "应恨不题红叶、寄相思。"
  ],
  "title": "虞美人"
 },
 {
  "id": 188,
  "author": "晏几道",
  "paragraphs": [
   "飞花自有牵情处。",
   "不向枝边坠。",
   "随风飘荡已堪愁。",
   "更伴东流流水、过秦楼。",
   "楼中翠黛含春怨。",
   "闲倚阑干见。",
   "远弹双泪惜香红。",
   "暗恨玉颜光景、与花同。"
  ],
  "title": "虞美人"
 },
 {
  "id": 189,
  "author": "晏几道",
  "paragraphs": [
   "曲阑干外天如水。",
   "昨夜还曾倚。",
   "初将明月比佳期。",
   "长向月圆时候、望人归。",
   "罗衣著破前香在。",
   "旧意谁教改。",
   "一春离恨懒调弦。",
   "犹有两行闲泪、宝筝前。"
  ],
  "title": "虞美人"
 },
 {
  "id": 190,
  "author": "晏几道",
  "paragraphs": [
   "疏梅月下歌金缕。",
   "忆共文君语。",
   "更谁情浅似春风。",
   "一夜满枝新绿、替残红。",
   "苹香已有莲开信。",
   "两桨佳期近。",
   "采莲时节定来无。",
   "醉後满身花影、倩人扶。"
  ],
  "title": "虞美人"
 },
 {
  "id": 191,
  "author": "晏几道",
  "paragraphs": [
   "玉箫吹遍烟花路。",
   "小谢经年去。",
   "更教谁画远山眉。",
   "又是陌头风细、恼人时。",
   "时光不解年年好。",
   "叶上秋声早。",
   "可怜蝴蝶易分飞。",
   "只有杏梁双燕、每来归。"
  ],
  "title": "虞美人"
 },
 {
  "id": 192,
  "author": "晏几道",
  "paragraphs": [
   "秋风不似春风好。",
   "一夜金英老。",
   "更谁来凭曲阑干。",
   "惟有雁边斜月、照关山。",
   "双星旧约年年在。",
   "笑尽人情改。",
   "有期无定是无期。",
   "说与小云新恨、也低眉。"
  ],
  "title": "虞美人"
 },
 {
  "id": 193,
  "author": "晏几道",
  "paragraphs": [
   "小梅枝上东君信。",
   "雪後花期近。",
   "南枝开尽北枝开。",
   "长被陇头游子、寄春来。",
   "年年衣袖年年泪。",
   "总为今朝意。",
   "问谁同是忆花人。",
   "赚得小鸿眉黛、也低颦。"
  ],
  "title": "虞美人"
 },
 {
  "id": 194,
  "author": "晏几道",
  "paragraphs": [
   "湿红笺纸回纹字。",
   "多少柔肠事。",
   "去年双燕欲归时。",
   "还是碧云千里、锦书迟。",
   "南楼风月长依旧。",
   "别恨无端有。",
   "倩谁横笛倚危阑。",
   "今夜落梅声里、怨关山。"
  ],
  "title": "虞美人"
 },
 {
  "id": 195,
  "author": "晏几道",
  "paragraphs": [
   "一弦弹尽仙韶乐。",
   "曾破千金学。",
   "玉楼银烛夜深深。",
   "愁见曲中双泪、落香襟。",
   "从来不奈离声怨。",
   "几度朱弦断。",
   "未知谁解赏新音。",
   "长是好风明月、暗知心。"
  ],
  "title": "虞美人"
 },
 {
  "id": 196,
  "author": "晏几道",
  "paragraphs": [
   "秋千散後朦胧月，满院人闲。",
   "几处雕阑。",
   "一夜风吹杏粉残。",
   "昭阳殿里春衣就，金缕初乾。",
   "莫信朝寒。",
   "明日花前试舞看。"
  ],
  "title": "采桑子"
 },
 {
  "id": 197,
  "author": "晏几道",
  "paragraphs": [
   "花前独占春风早，长爱江梅。",
   "秀艳清杯。",
   "芳意先愁凤管催。",
   "寻香已落闲人後，此恨难裁。",
   "更晚须来。",
   "却恐初开胜未开。"
  ],
  "title": "采桑子"
 },
 {
  "id": 198,
  "author": "晏几道",
  "paragraphs": [
   "芦鞭坠遍杨花陌，晚见珍珍。",
   "疑是朝云。",
   "来作高唐梦里人。",
   "应怜醉落楼中帽，长带歌尘。",
   "试拂香茵。",
   "留解金鞍睡过春。"
  ],
  "title": "采桑子"
 },
 {
  "id": 199,
  "author": "晏几道",
  "paragraphs": [
   "日高庭院杨花转，闲淡春风。",
   "昨夜匆匆。",
   "颦入遥山翠黛中。",
   "金盆水冷菱花净，满面残红。",
   "欲洗犹慵。",
   "弦上啼乌此夜同。"
  ],
  "title": "采桑子"
 },
 {
  "id": 200,
  "author": "晏几道",
  "paragraphs": [
   "征人去日殷勤嘱，莫负心期。",
   "寒雁来时。",
   "第一传书慰别离。",
   "轻春织就机中素，泪墨题诗。",
   "欲寄相思。",
   "日日高楼看雁飞。"
  ],
  "title": "采桑子"
 },
 {
  "id": 201,
  "author": "晏几道",
  "paragraphs": [
   "花时恼得琼枝瘦，半被残香。",
   "睡损梅妆。",
   "红泪今春第一行。",
   "风流笑伴相逢处，白马游缰。",
   "共折垂杨。",
   "手拈芳条说夜长。"
  ],
  "title": "采桑子"
 },
 {
  "id": 202,
  "author": "晏几道",
  "paragraphs": [
   "春风不负年年信，长趁花期。",
   "小锦堂西。",
   "红杏初开第一枝。",
   "碧箫度曲留人醉，昨夜归迟。",
   "短恨凭谁。",
   "莺语殷勤月落时。"
  ],
  "title": "采桑子"
 },
 {
  "id": 203,
  "author": "晏几道",
  "paragraphs": [
   "秋来更觉消魂苦，小字还稀。",
   "坐想行思。",
   "怎得相看似旧时。",
   "南楼把手凭肩处，风月应知。",
   "别後除非。",
   "梦里时时得见伊。"
  ],
  "title": "采桑子"
 },
 {
  "id": 204,
  "author": "晏几道",
  "paragraphs": [
   "谁将一点凄凉意，送入低眉。",
   "画箔闲垂。",
   "多是今宵得睡迟。",
   "夜痕记尽窗间月，曾误心期。",
   "准拟相思。",
   "还是窗间记月时。"
  ],
  "title": "采桑子"
 },
 {
  "id": 205,
  "author": "晏几道",
  "paragraphs": [
   "宜春苑外楼堪倚，雪意方浓。",
   "雁影冥濛。",
   "正共银屏小景同。",
   "可无人解相思处，昨夜东风。",
   "梅蕊应红。",
   "知在谁家锦字中。"
  ],
  "title": "采桑子"
 },
 {
  "id": 206,
  "author": "晏几道",
  "paragraphs": [
   "白莲池上当时月，今夜重圆。",
   "曲水兰船。",
   "忆伴飞琼看月眠。",
   "黄花绿酒分携後，泪湿吟笺。",
   "旧事年年。",
   "时节南湖又采莲。"
  ],
  "title": "采桑子"
 },
 {
  "id": 207,
  "author": "晏几道",
  "paragraphs": [
   "高吟烂醉淮西月，诗酒相留。",
   "明日归舟。",
   "碧藕花中醉过秋。",
   "文姬赠别双团扇，自写银钩。",
   "散尽离愁。",
   "携得清风出画楼。"
  ],
  "title": "采桑子"
 },
 {
  "id": 208,
  "author": "晏几道",
  "paragraphs": [
   "前欢几处笙歌地，长负登临。",
   "月幌风襟。",
   "犹忆西楼著意深。",
   "莺花见尽当时事，应笑如今。",
   "一寸愁心。",
   "日日寒蝉夜夜砧。"
  ],
  "title": "采桑子"
 },
 {
  "id": 209,
  "author": "晏几道",
  "paragraphs": [
   "无端恼破桃源梦，明日青楼。",
   "玉腻花柔。",
   "不学行云易去留。",
   "应嫌衫袖前香冷，重傍金虬。",
   "歌扇风流。",
   "遮尽归时翠黛愁。"
  ],
  "title": "采桑子"
 },
 {
  "id": 210,
  "author": "晏几道",
  "paragraphs": [
   "年年此夕东城见，欢意匆匆。",
   "明日还重。",
   "却在楼台缥缈中。",
   "垂螺拂黛清歌女，曾唱相逢。",
   "秋月春风。",
   "醉枕香衾一岁同。"
  ],
  "title": "采桑子"
 },
 {
  "id": 211,
  "author": "晏几道",
  "paragraphs": [
   "双螺未学同心绾，已占歌名。",
   "月白风清。",
   "长倚昭华笛里声。",
   "知音敲尽朱颜改，寂寞时情。",
   "一曲离亭。",
   "惜与青楼忍泪听。"
  ],
  "title": "采桑子"
 },
 {
  "id": 212,
  "author": "晏几道",
  "paragraphs": [
   "西楼月下当时见，泪粉偷匀。",
   "歌罢还颦。",
   "恨隔炉烟看未真。",
   "别来楼外垂杨缕，几换青春。",
   "倦客红尘。",
   "长记楼中粉泪人。"
  ],
  "title": "采桑子"
 },
 {
  "id": 213,
  "author": "晏几道",
  "paragraphs": [
   "非花非雾前时见，满眼娇春。",
   "浅笑微颦。",
   "恨隔垂帘看未真。",
   "殷勤借问家何处，不在红尘。",
   "若是朝云。",
   "宜作今宵梦里人。"
  ],
  "title": "采桑子"
 },
 {
  "id": 214,
  "author": "晏几道",
  "paragraphs": [
   "当时月下分飞处，依旧凄凉。",
   "也会思量。",
   "不道孤眠夜更长。",
   "泪痕搵遍鸳鸯枕，重绕回廊。",
   "月上东窗。",
   "长到如今欲断肠。"
  ],
  "title": "采桑子"
 },
 {
  "id": 215,
  "author": "晏几道",
  "paragraphs": [
   "湘妃浦口莲开尽，昨夜红稀。",
   "懒过前溪。",
   "闲舣扁舟看雁飞。",
   "去年谢女池边醉，晚雨霏微。",
   "记得归时。",
   "旋折新荷盖舞衣。"
  ],
  "title": "采桑子"
 },
 {
  "id": 216,
  "author": "晏几道",
  "paragraphs": [
   "别来长记西楼事，结遍兰襟。",
   "遗恨重寻。",
   "弦断相如绿绮琴。",
   "何时一枕逍遥夜，细话初心。",
   "若问如今。",
   "也似当时著意深。"
  ],
  "title": "采桑子"
 },
 {
  "id": 217,
  "author": "晏几道",
  "paragraphs": [
   "红窗碧玉新名旧，犹绾双螺。",
   "一寸秋波。",
   "千斛明珠觉未多。",
   "小来竹马同游客，惯听清歌。",
   "今日蹉跎。",
   "恼乱工夫晕翠蛾。"
  ],
  "title": "采桑子"
 },
 {
  "id": 218,
  "author": "晏几道",
  "paragraphs": [
   "昭华凤管知名久，长闭帘栊。",
   "闻道春慵。",
   "方倚庭花晕脸红。",
   "可怜金谷无人後，此会相逢。",
   "三弄临风。",
   "送得当筵玉盏空。"
  ],
  "title": "采桑子"
 },
 {
  "id": 219,
  "author": "晏几道",
  "paragraphs": [
   "金风玉露初凉夜，秋草窗前。",
   "浅醉闲眠。",
   "一枕江风梦不圆。",
   "长情短恨难凭寄，枉费红笺。",
   "试拂么弦。",
   "却恐琴心可暗传。"
  ],
  "title": "采桑子"
 },
 {
  "id": 220,
  "author": "晏几道",
  "paragraphs": [
   "心期昨夜寻思遍，犹负殷勤。",
   "齐斗堆金。",
   "难买丹诚一寸真。",
   "须知枕上尊前意，占得长春。",
   "寄语东邻。",
   "似此相看有几人。"
  ],
  "title": "采桑子"
 },
 {
  "id": 221,
  "author": "晏几道",
  "paragraphs": [
   "柳上烟归，池南雪尽。",
   "东风渐有繁华信。",
   "花开花谢蝶应知，春来春去莺能问。",
   "梦意犹疑，心期欲近。",
   "云笺字字萦方寸。",
   "宿妆曾比杏腮红，忆人细把香英认。"
  ],
  "title": "踏莎行"
 },
 {
  "id": 222,
  "author": "晏几道",
  "paragraphs": [
   "宿雨收尘，朝霞破暝。",
   "风光暗许花期定。",
   "玉人呵手试妆时，粉香帘幕阴阴静。",
   "斜雁朱弦，孤鸾绿镜。",
   "伤春误了寻芳兴。",
   "去年今日杏墙西，啼莺唤得闲愁醒。"
  ],
  "title": "踏莎行"
 },
 {
  "id": 223,
  "author": "晏几道",
  "paragraphs": [
   "绿径穿花，红楼压水。",
   "寻芳误到蓬莱地。",
   "玉颜人是蕊珠仙，相逢展尽双蛾翠。",
   "梦草闲眠，流觞浅醉。",
   "一春总见瀛洲事。",
   "别来双燕又西飞，无端不寄相思字。"
  ],
  "title": "踏莎行"
 },
 {
  "id": 224,
  "author": "晏几道",
  "paragraphs": [
   "雪尽寒轻，月斜烟重。",
   "清欢犹记前时共。",
   "迎风朱户背灯开，拂檐花影侵帘动。",
   "绣枕双鸳，香苞翠凤。",
   "从来往事都如梦。",
   "伤心最是醉归时，眼前少个人人送。"
  ],
  "title": "踏莎行"
 },
 {
  "id": 225,
  "author": "晏几道",
  "paragraphs": [
   "南苑吹花，西楼题叶，故园欢事重重。",
   "凭阑秋思，闲记旧相逢。",
   "几处歌云梦雨，可怜便、流水西东。",
   "别来久，浅情未有，锦字系征鸿。",
   "年光还少味，开残槛菊，落尽溪桐。",
   "漫留得，尊前淡月西风。",
   "此恨谁堪共说，清愁付、绿酒杯中。",
   "佳期在，归时待把，香袖看啼红。"
  ],
  "title": "满庭芳"
 },
 {
  "id": 226,
  "author": "晏几道",
  "paragraphs": [
   "画屏天畔，梦回依约，十洲云水。",
   "手拈红笺寄人书，写无限、伤春事。",
   "别浦高楼曾漫倚。",
   "对江南千里。",
   "楼下分流水声中，有当日、凭高泪。"
  ],
  "title": "留春令"
 },
 {
  "id": 227,
  "author": "晏几道",
  "paragraphs": [
   "采莲舟上，夜来陡觉，十分秋意。",
   "懊恼寒花暂时香，与情浅、人相似。",
   "玉蕊歌清招晚醉。",
   "恋小桥风细。",
   "水湿红裙酒初消，又记得、南溪事。"
  ],
  "title": "留春令"
 },
 {
  "id": 228,
  "author": "晏几道",
  "paragraphs": [
   "海棠风横，醉中吹落，香红强半。",
   "小粉多情怨花飞，仔细把、残香看。",
   "一抹浓檀秋水畔。",
   "缕金衣新换。",
   "鹦鹉杯深艳歌迟，更莫放、人肠断。"
  ],
  "title": "留春令"
 },
 {
  "id": 229,
  "author": "晏几道",
  "paragraphs": [
   "柳阴庭院杏梢墙。",
   "依旧巫阳。",
   "凤箫已远青楼在，水沈谁、复暖前香。",
   "临镜舞鸾离照，倚筝飞雁辞行。",
   "坠鞭人意自凄凉。",
   "泪眼回肠。",
   "断云残雨当年事，到如今、几处难忘。",
   "两袖晓风花陌，一帘夜月兰堂。"
  ],
  "title": "风入松"
 },
 {
  "id": 230,
  "author": "晏几道",
  "paragraphs": [
   "心心念念忆相逢。",
   "别恨谁浓。",
   "就中懊恼难拼处，是擘钗、分钿匆匆。",
   "却似桃源路失，落花空记前踪。",
   "彩笺书尽浣溪红。",
   "深意难通。",
   "强欢殢酒图消遣，到醒来、愁闷还重。",
   "若是初心未改，多应此意须同。"
  ],
  "title": "风入松"
 },
 {
  "id": 231,
  "author": "晏几道",
  "paragraphs": [
   "庭花香信尚浅。",
   "最玉楼先暖。",
   "梦觉春衾，江南依旧远。",
   "回纹锦字暗翦。",
   "漫寄与、也应归晚。",
   "要问相思，天涯犹自短。"
  ],
  "title": "清商怨"
 },
 {
  "id": 232,
  "author": "晏几道",
  "paragraphs": [
   "池苑清阴欲就。",
   "还傍送春时候。",
   "眼中人去难欢偶。",
   "谁共一杯芳酒。",
   "朱阑碧砌皆如旧。",
   "记携手。",
   "有情不管别离久。",
   "情在相逢终有。"
  ],
  "title": "秋蕊香"
 },
 {
  "id": 233,
  "author": "晏几道",
  "paragraphs": [
   "歌彻郎君秋草。",
   "别恨远山眉小。",
   "无情莫把多情恼。",
   "第一归来须早。",
   "红尘自古长安道。",
   "故人少。",
   "相思不比相逢好。",
   "此别朱颜应老。"
  ],
  "title": "秋蕊香"
 },
 {
  "id": 234,
  "author": "晏几道",
  "paragraphs": [
   "红叶黄花秋意晚，千里念行客。",
   "飞云过尽，归鸿无信，何处寄书得。",
   "泪弹不尽临窗滴。",
   "就砚旋研墨。",
   "渐写到别来，此情深处，红笺为无色。"
  ],
  "title": "思远人"
 },
 {
  "id": 235,
  "author": "晏几道",
  "paragraphs": [
   "翠袖疏纨扇。",
   "凉叶催归燕。",
   "一夜西风，几处伤高怀远。",
   "细菊枝头，开嫩香还遍。",
   "月痕依旧庭院。",
   "事何限。",
   "怅望秋意晚。",
   "离人鬓华将换。",
   "静忆天涯，路比此情犹短。",
   "试约鸾笺，传素期良愿。",
   "南云应有新雁。"
  ],
  "title": "碧牡丹"
 },
 {
  "id": 236,
  "author": "晏几道",
  "paragraphs": [
   "长相思。",
   "长相思。",
   "若问相思甚了期。",
   "除非相见时。",
   "长相思。",
   "长相思。",
   "欲把相思说似谁。",
   "浅情人不知。"
  ],
  "title": "长相思"
 },
 {
  "id": 237,
  "author": "晏几道",
  "paragraphs": [
   "满街斜月。",
   "垂鞭自唱阳关彻。",
   "断尽柔肠思归切。",
   "都为人人，不许多时别。",
   "南桥昨夜风吹雪。",
   "短长亭下征尘歇。",
   "归时定有梅堪折。",
   "欲把离愁，细拈花枝说。"
  ],
  "title": "醉落魄・一斛珠"
 },
 {
  "id": 238,
  "author": "晏几道",
  "paragraphs": [
   "鸾孤月缺。",
   "两春惆怅音尘绝。",
   "如今若负当时节。",
   "信道欢缘，狂向衣襟结。",
   "若问相思何处歇。",
   "相逢便是相思彻。",
   "尽饶别後留心别。",
   "也待相逢，细把相思说。"
  ],
  "title": "醉落魄・一斛珠"
 },
 {
  "id": 239,
  "author": "晏几道",
  "paragraphs": [
   "天教命薄。",
   "青楼占得声名恶。",
   "对酒当歌寻思著。",
   "月户星窗，多少旧期约。",
   "相逢细语初心错。",
   "两行红泪尊前落。",
   "霞觞且共深深酌。",
   "恼乱春宵，翠被都闲却。"
  ],
  "title": "醉落魄・一斛珠"
 },
 {
  "id": 240,
  "author": "晏几道",
  "paragraphs": [
   "休休莫莫。",
   "离多还是因缘恶。",
   "有情无奈思量著。",
   "月夜佳期，近写青笺约。",
   "心心口口长恨昨。",
   "分飞容易当时错。",
   "後期休似前欢薄。",
   "买断青楼，莫放春闲却。"
  ],
  "title": "醉落魄・一斛珠"
 },
 {
  "id": 241,
  "author": "晏几道",
  "paragraphs": [
   "小春花信日边来，未上江楼先坼。",
   "今岁东君消息。",
   "还自南枝得。",
   "素衣染尽天香，玉酒添成国色。",
   "一自故溪疏隔。",
   "肠断长相忆。"
  ],
  "title": "望仙楼・胡捣练"
 },
 {
  "id": 242,
  "author": "晏几道",
  "paragraphs": [
   "一曲画楼钟动，宛转歌声缓。",
   "绮席飞尘满。",
   "更少待、金蕉暖。",
   "细雨轻寒今夜短。",
   "依前是、粉墙别馆。",
   "端的欢期应未晚。",
   "奈归云难管。"
  ],
  "title": "凤孤飞"
 },
 {
  "id": 243,
  "author": "晏几道",
  "paragraphs": [
   "愁黛颦成月浅，啼妆印得花残。",
   "只消鸳枕夜来闲。",
   "晓镜心情便懒。",
   "醉帽檐头风细，征衫袖口香寒。",
   "绿江春水寄书难。",
   "携手佳期又晚。"
  ],
  "title": "西江月"
 },
 {
  "id": 244,
  "author": "晏几道",
  "paragraphs": [
   "南苑垂鞭路冷，西楼把袂人稀。",
   "庭花犹有鬓边枝。",
   "且插残红自醉。",
   "画幕凉催燕去，香屏晓放云归。",
   "依前青枕梦回时。",
   "试问闲愁有几。"
  ],
  "title": "西江月"
 },
 {
  "id": 245,
  "author": "晏几道",
  "paragraphs": [
   "绿蕙红兰芳信歇，金蕊正风流。",
   "应为诗人多怨秋。",
   "花意与消愁。",
   "梁王苑路香英密，长记旧嬉游。",
   "曾看飞琼戴满头。",
   "浮动舞梁州。"
  ],
  "title": "武陵春"
 },
 {
  "id": 246,
  "author": "晏几道",
  "paragraphs": [
   "九日黄花如有意，依旧满珍丛。",
   "谁似龙山秋兴浓。",
   "吹帽落西风。",
   "年年岁岁登高节，欢事旋成空。",
   "几处佳人此会同。",
   "今在泪痕中。"
  ],
  "title": "武陵春"
 },
 {
  "id": 247,
  "author": "晏几道",
  "paragraphs": [
   "烟柳长堤知几曲，一曲一魂消。",
   "秋水无情天共遥。",
   "愁送木兰桡。",
   "熏香绣被心情懒，期信转迢迢。",
   "记得来时倚画桥。",
   "红泪满鲛绡。"
  ],
  "title": "武陵春"
 },
 {
  "id": 248,
  "author": "晏几道",
  "paragraphs": [
   "玉阶秋感，年华暗去。",
   "掩深宫、团扇无绪。",
   "记得当时，自翦下、机中轻素。",
   "点丹青、画成秦女。",
   "凉襟犹在，朱弦未改，忍霜纨、飘零何处。",
   "自古悲凉，是情事、轻如云雨。",
   "倚么弦、恨长难诉。"
  ],
  "title": "解佩令"
 },
 {
  "id": 249,
  "author": "晏几道",
  "paragraphs": [
   "晚绿寒红。",
   "芳意匆匆。",
   "惜年华、今与谁同。",
   "碧云零落，数字征鸿。",
   "看渚莲凋，宫扇旧，怨秋风。",
   "流波坠叶，佳期何在，想天教、离恨无穷。",
   "试将前事，闲倚梧桐。",
   "有消魂处，明月夜，粉屏空。"
  ],
  "title": "行香子"
 },
 {
  "id": 250,
  "author": "晏几道",
  "paragraphs": [
   "倚天楼殿，升平风月，彩仗春移。",
   "鸾丝凤竹，长生调里，迎得翠舆归。",
   "雕鞍游罢，何处还有心期。",
   "浓熏翠被，深停画烛，人约月西时。"
  ],
  "title": "庆春时"
 },
 {
  "id": 251,
  "author": "晏几道",
  "paragraphs": [
   "梅梢已有，春来音信，风意犹寒。",
   "南楼暮雪，无人共赏，闲却玉阑干。",
   "殷勤今夜，凉月还似眉弯。",
   "尊前为把，桃根丽曲，重倚四弦看。"
  ],
  "title": "庆春时"
 },
 {
  "id": 252,
  "author": "晏几道",
  "paragraphs": [
   "危楼静锁，窗中远岫，门外垂杨。",
   "珠帘不禁春风度，解偷送馀香。",
   "眠思梦想，不如双燕，得到兰房。",
   "别来只是，凭高泪眼，感旧离肠。"
  ],
  "title": "喜团圆"
 },
 {
  "id": 253,
  "author": "晏几道",
  "paragraphs": [
   "取次临鸾匀画浅。",
   "酒醒迟来晚。",
   "多情爱惹闲愁，长黛眉低敛。",
   "月底相逢花下见。",
   "有深深良愿。",
   "愿期信、似月如花，须更教长远。"
  ],
  "title": "忆闷令"
 },
 {
  "id": 254,
  "author": "晏几道",
  "paragraphs": [
   "莫唱阳关曲。",
   "泪湿当年金缕。",
   "离歌自古最消魂，闻歌更在魂消处。",
   "南楼杨柳多情绪。",
   "不系行人住。",
   "人情却似飞絮。",
   "悠扬便逐春风去。"
  ],
  "title": "梁州令"
 },
 {
  "id": 255,
  "author": "晏几道",
  "paragraphs": [
   "莲叶雨，蓼花风。",
   "秋恨几枝红。",
   "远烟收尽水溶溶。",
   "飞雁碧云中。",
   "衷肠事。",
   "鱼笺字。",
   "情绪年年相似。",
   "凭高双袖晚寒浓。",
   "人在月桥东。"
  ],
  "title": "燕归梁"
 },
 {
  "id": 256,
  "author": "晏几道",
  "paragraphs": [
   "小亭初报一枝梅，惹起江南归兴。",
   "遥想玉溪风景，水漾横斜影。",
   "异香直到醉乡中，醉後还因香醒。",
   "好是玉容相并。",
   "人与花争莹。"
  ],
  "title": "胡捣练"
 },
 {
  "id": 257,
  "author": "晏几道",
  "paragraphs": [
   "风梢雨叶，绿遍江南岸。",
   "思归倦客，寻芳来最晚。",
   "酒边红日初长，陌上飞花正满。",
   "凄凉数声弦管。",
   "怨春短。",
   "玉人应在，明月楼中画眉懒。",
   "鱼笺锦字，多时音信断。",
   "恨如去水空长，事与行云渐远。",
   "罗衾旧香馀暖。"
  ],
  "title": "扑蝴蝶"
 },
 {
  "id": 258,
  "author": "晏几道",
  "paragraphs": [
   "夜来酒醒清无梦，愁倚阑干。",
   "露滴轻寒。",
   "雨打芙蓉泪不乾。",
   "佳人别後音尘悄，瘦尽难拼。",
   "明月无端。",
   "已过红楼十二间。"
  ],
  "title": "丑奴儿・采桑子"
 },
 {
  "id": 259,
  "author": "晏几道",
  "paragraphs": [
   "溪声急。",
   "无数落花漂出。",
   "燕子分泥蜂酿蜜。",
   "迟迟艳风日。",
   "须信芳菲随失。",
   "况复佳期难必。",
   "拟把此情书万一。",
   "愁多翻阁笔。"
  ],
  "title": "谒金门"
 },
 {
  "id": 260,
  "author": "苏轼",
  "paragraphs": [
   "古来云海茫茫，道山绛阙知何处。",
   "人间自有，赤城居士，龙蟠凤举。",
   "清净无为，坐忘遗照，八篇奇语。",
   "向玉霄东望，蓬莱暗霭，有云驾、骖风驭。",
   "行尽九州四海，笑纷纷、落花飞絮。",
   "临江一见，谪仙风采，无言心许。",
   "八表神游，浩然相对，酒酣箕踞。",
   "待垂天赋就，骑鲸路稳，约相将去。"
  ],
  "title": "水龙吟"
 },
 {
  "id": 261,
  "author": "苏轼",
  "paragraphs": [
   "楚山修竹如云，异材秀出千林表。",
   "龙须半翦，凤膺微涨，玉肌匀绕。",
   "木落淮南，雨晴云梦，月明风袅。",
   "自中郎不见，桓伊去後，知孤负、秋多少。",
   "闻道岭南太守，後堂深、绿珠娇小。",
   "绮窗学弄，梁州初遍，霓裳未了。",
   "嚼徵含宫，泛商流羽，一声云杪。",
   "为使君洗尽，蛮风瘴雨，作霜天晓。"
  ],
  "title": "水龙吟"
 },
 {
  "id": 262,
  "author": "苏轼",
  "paragraphs": [
   "似花还似非花，也无人惜从教坠。",
   "抛家傍路，思量却是，无情有思。",
   "萦损柔肠，困酣娇眼，欲开还闭。",
   "梦随风万里，寻郎去处，又还被、莺呼起。",
   "不恨此花飞尽，恨西园、落红难缀。",
   "晓来雨过，遗踪何在，一池萍碎。",
   "春色三分，二分尘土，一分流水。",
   "细看来，不是杨花点点，是离人泪。"
  ],
  "title": "水龙吟"
 },
 {
  "id": 263,
  "author": "苏轼",
  "paragraphs": [
   "小舟横截春江，卧看翠壁红楼起。",
   "云间笑语，使君高会，佳人半醉。",
   "危柱哀弦，艳歌馀响，绕云萦水。",
   "念故人老大，风流未减，独回首、烟波里。",
   "推枕惘然不见，但空江、月明千里。",
   "五湖闻道，扁舟归去，仍携西子。",
   "云梦南州，武昌南岸，昔游应记。",
   "料多情梦里，端来见我，也参差是。"
  ],
  "title": "水龙吟"
 },
 {
  "id": 264,
  "author": "苏轼",
  "paragraphs": [
   "香叆雕盘，寒生冰箸，画堂别是风光。",
   "主人情重，开宴出红妆。",
   "腻玉圆搓素颈，藕丝嫩、新织仙裳。",
   "双歌罢，虚檐转月，馀韵尚悠扬。",
   "人间，何处有，司空见惯，应谓寻常。",
   "坐中有狂客，恼乱愁肠。",
   "报道金钗坠也，十指露、春笋纤长。",
   "亲曾见，全胜宋玉，想像赋高唐。"
  ],
  "title": "满庭芳"
 },
 {
  "id": 265,
  "author": "苏轼",
  "paragraphs": [
   "落日绣帘卷，亭下水连空。",
   "知君为我，新作窗户湿青红。",
   "长记平山堂上，敧枕江南烟雨，渺渺没孤鸿。",
   "认得醉翁语，山色有无中。",
   "一千顷，都镜净，倒碧峰。",
   "忽然浪起，掀舞一叶白头翁。",
   "堪笑兰台公子，未解庄生天籁，刚道有雌雄。",
   "一点浩然气，千里快哉风。"
  ],
  "title": "水调歌头"
 },
 {
  "id": 266,
  "author": "苏轼",
  "paragraphs": [
   "安石在东海，从事鬓惊秋。",
   "中年亲友难别，丝竹缓离愁。",
   "一旦功成名遂，准拟东还海道，扶病入西州。",
   "雅志困轩冕，遗恨寄沧洲。",
   "岁云暮，须早计，要褐裘。",
   "故乡归去千里，佳处辄迟留。",
   "我醉歌时君和，醉倒须君扶我，惟酒可忘忧。",
   "一任刘玄德，相对卧高楼。"
  ],
  "title": "水调歌头"
 },
 {
  "id": 267,
  "author": "苏轼",
  "paragraphs": [
   "明月几时有，把酒问青天。",
   "不知天上宫阙，今夕是何年。",
   "我欲乘风归去，又恐琼楼玉宇，高处不胜寒。",
   "起舞弄清影，何似在人间。",
   "转朱阁，低绮户，照无眠。",
   "不应有恨，何事长向别时圆。",
   "人有悲欢离合，月有阴晴圆缺，此事古难全。",
   "但愿人长久，千里共婵娟。"
  ],
  "title": "水调歌头"
 },
 {
  "id": 268,
  "author": "苏轼",
  "paragraphs": [
   "昵昵儿女语，灯火夜微明。",
   "恩冤尔汝来去，弹指泪和声。",
   "忽变轩昂勇士，一鼓填然作气，千里不留行。",
   "回首暮云远，飞絮搅青冥。",
   "众禽里，真彩凤，独不鸣。",
   "跻攀寸步千险，一落百寻轻。",
   "烦子指间风雨，置我肠中冰炭，起坐不能平。",
   "推手从归去，无泪与君倾。"
  ],
  "title": "水调歌头"
 },
 {
  "id": 269,
  "author": "苏轼",
  "paragraphs": [
   "忧喜相寻，风雨过、一江春绿。",
   "巫峡梦、至今空有，乱山屏簇。",
   "何似伯鸾携德耀，箪瓢未足清欢足。",
   "渐粲然、光彩照阶庭，生兰玉。",
   "幽梦里，传心曲。",
   "肠断处，凭他续。",
   "文君婿知否，笑君卑辱。",
   "君不见周南歌汉广，天教夫子休乔木。",
   "便相将、左手抱琴书，云间宿。"
  ],
  "title": "满江红"
 },
 {
  "id": 270,
  "author": "苏轼",
  "paragraphs": [
   "江汉西来，高楼下、蒲萄深碧。",
   "犹自带、岷峨云浪，锦江春色。",
   "君是南山遗爱守，我为剑外思归客。",
   "对此间、风物岂无情，殷勤说。",
   "江表传，君休读。",
   "狂处士，真堪惜。",
   "空洲对鹦鹉，苇花萧瑟。",
   "不独笑书生争底事，曹公黄祖俱飘忽。",
   "愿使君、还赋谪仙诗，追黄鹤。"
  ],
  "title": "满江红"
 },
 {
  "id": 271,
  "author": "苏轼",
  "paragraphs": [
   "东武南城，新堤固、涟漪初溢。",
   "隐隐遍、长林高阜，卧红堆碧。",
   "枝上残花吹尽也，与君更向江头觅。",
   "问向前、犹有几多春，三之一。",
   "官里事，何时毕。",
   "风雨外，无多日。",
   "相将泛曲水，满城争出。",
   "君不见兰亭修禊事，当时坐上皆豪逸。",
   "到如今、修竹满山阴，空陈迹。"
  ],
  "title": "满江红"
 },
 {
  "id": 272,
  "author": "苏轼",
  "paragraphs": [
   "清颖东流，愁目断、孤帆明灭。",
   "宦游处、青山白浪，万重千叠。",
   "孤负当年林下意，对床夜雨听萧瑟。",
   "恨此生、长向别离中，添华发。",
   "一尊酒，黄河侧。",
   "无限事，从头说。",
   "相看恍如昨，许多年月。",
   "衣上旧痕馀苦泪，眉间喜气添黄色。",
   "便与君、池上觅残春，花如雪。"
  ],
  "title": "满江红"
 },
 {
  "id": 273,
  "author": "苏轼",
  "paragraphs": [
   "天岂无情，天也解、多情留客。",
   "春向暖、朝来底事，尚飘轻雪。",
   "君过春来纡组绶，我应归去耽泉石。",
   "恐异时、杯酒忽相思，云山隔。",
   "浮世事，俱难必。",
   "人纵健，头应白。",
   "何辞更一醉，此欢难觅。",
   "欲向佳人诉离恨，泪珠先已凝双睫。",
   "但莫遣、新燕却来时，音书绝。"
  ],
  "title": "满江红"
 },
 {
  "id": 274,
  "author": "苏轼",
  "paragraphs": [
   "我梦扁舟浮震泽。",
   "雪浪摇空千顷白。",
   "觉来满眼是庐山，倚天无数开青壁。",
   "此生长接淅。",
   "与君同是江南客。",
   "梦中游，觉来清赏，同作飞梭掷。",
   "明日西风还挂席。",
   "唱我新词泪沾臆。",
   "灵均去後楚山空，澧阳兰芷无颜色。",
   "君才如梦得。",
   "武陵更在西南极。",
   "竹枝词，莫摇新唱，谁谓古今隔。"
  ],
  "title": "归朝欢"
 },
 {
  "id": 275,
  "author": "苏轼",
  "paragraphs": [
   "大江东去，浪淘尽、千古风流人物。",
   "故垒西边人道是，三国周郎赤壁。",
   "乱石穿空，惊涛拍岸，卷起千堆雪。",
   "江山如画，一时多少豪杰。",
   "遥想公瑾当年，小乔初嫁了，雄姿英发。",
   "羽扇纶巾谈笑间，强虏灰飞烟灭。",
   "故国神游，多情应笑，我早生华发。",
   "人间如梦，一尊还酹江月。"
  ],
  "title": "念奴娇"
 },
 {
  "id": 276,
  "author": "苏轼",
  "paragraphs": [
   "今岁花时深院，尽日东风，荡扬茶烟。",
   "但有绿苔芳草，柳絮榆钱。",
   "闻道城西，长廊古寺，甲第名园。",
   "有国艳带酒，天香染袂，为我留连。",
   "清明过了，残红无处，对此泪洒尊前。",
   "秋向晚，一枝何事，向我依然。",
   "高会聊追短景，清商不暇馀妍。",
   "不如留取，十分春态，付与明年。"
  ],
  "title": "雨中花・夜行船"
 },
 {
  "id": 277,
  "author": "苏轼",
  "paragraphs": [
   "孤馆灯青，野店鸡号，旅枕梦残。",
   "渐月华收练，晨霜耿耿，云山摛锦，朝露清清。",
   "世路无穷，劳生有限，似此区区长鲜欢。",
   "微吟罢，凭征鞍无语，往事千端。",
   "当时共客长安。",
   "似二陆初来俱少年。",
   "有笔头千字，胸中万卷，致君尧舜，此事何难。",
   "用舍由时，行藏在我，袖手何妨闲处看。",
   "身长健，但优游卒岁，且斗尊前。"
  ],
  "title": "沁园春"
 },
 {
  "id": 278,
  "author": "苏轼",
  "paragraphs": [
   "无情流水多情客。",
   "劝我如曾识。",
   "杯行到手休辞却。",
   "这公道难得。",
   "曲水池上，小字更书年月。",
   "还对茂林修竹，似永和节。",
   "纤纤素手如霜雪。",
   "笑把秋花插。",
   "尊前莫怪歌声咽。",
   "又还是轻别。",
   "此去翱翔，遍赏玉堂金阙。",
   "欲问再来何岁，应有华发。"
  ],
  "title": "劝金船"
 },
 {
  "id": 279,
  "author": "苏轼",
  "paragraphs": [
   "今年春浅腊侵年。",
   "冰雪破春妍。",
   "东风有信无人见，露微意、柳际花边。",
   "寒夜纵长，孤衾易暖，钟鼓渐清圆。",
   "朝来初日半含山。",
   "楼阁淡疏烟。",
   "游人便作寻芳计，小桃杏、应已争先。",
   "衰病少情，疏慵自放，惟爱日高眠。"
  ],
  "title": "一丛花"
 },
 {
  "id": 280,
  "author": "苏轼",
  "paragraphs": [
   "霜馀已失长淮阔。",
   "空听潺潺清颍咽。",
   "佳人犹唱醉翁词，四十三年如电抹。",
   "草头秋露流珠滑。",
   "三五盈盈还二八。",
   "与余同是识翁人，惟有西湖波底月。"
  ],
  "title": "木兰花令"
 },
 {
  "id": 281,
  "author": "苏轼",
  "paragraphs": [
   "知君仙骨无寒暑。",
   "千载相逢犹旦暮。",
   "故将别语恼佳人，要看梨花枝上雨。",
   "落花已逐回风去。",
   "花本无心莺自诉。",
   "明朝归路下塘西，不见莺啼花落处。"
  ],
  "title": "木兰花令"
 },
 {
  "id": 282,
  "author": "苏轼",
  "paragraphs": [
   "梧桐叶上三更雨。",
   "惊破梦魂无觅处。",
   "夜凉枕簟已知秋，更听寒蛩促机杼。",
   "梦中历历来时路。",
   "犹在江亭醉歌舞。",
   "尊前必有问君人，为道别来心与绪。"
  ],
  "title": "木兰花令"
 },
 {
  "id": 283,
  "author": "苏轼",
  "paragraphs": [
   "公子眼花乱发，老夫鼻观先通。",
   "领巾飘下瑞香风。",
   "惊起谪仙春梦。",
   "后土祠中玉蕊，蓬莱殿後鞓红。",
   "此花清绝更纤秾。",
   "把酒何人心动。"
  ],
  "title": "西江月"
 },
 {
  "id": 284,
  "author": "苏轼",
  "paragraphs": [
   "小院朱阑几曲，重城画鼓三通。",
   "更看微月转光风。",
   "归去香云入梦。",
   "翠袖争浮大白，皂罗半插斜红。",
   "灯花零落酒花秾。",
   "妙语一时飞动。"
  ],
  "title": "西江月"
 },
 {
  "id": 285,
  "author": "苏轼",
  "paragraphs": [
   "怪此花枝怨泣，托君诗句名通。",
   "凭将草木记吴风。",
   "继取相如云梦。",
   "点笔袖沾醉墨，谤花面有惭红。",
   "知君却是为情秾。",
   "怕见此花撩动。"
  ],
  "title": "西江月"
 },
 {
  "id": 286,
  "author": "苏轼",
  "paragraphs": [
   "闻道双衔凤带，不妨单著鲛绡。",
   "夜香知与阿谁烧。",
   "怅望水沈烟袅。",
   "云鬓风前绿卷，玉颜醉里红潮。",
   "莫教空度可怜宵。",
   "月与佳人共僚。"
  ],
  "title": "西江月"
 },
 {
  "id": 287,
  "author": "苏轼",
  "paragraphs": [
   "点点楼头细雨。",
   "重重江外平湖。",
   "当年戏马会东徐。",
   "今日凄凉南浦。",
   "莫恨黄花未吐。",
   "且教红粉相扶。",
   "酒阑不必看茱萸。",
   "俯仰人间今古。"
  ],
  "title": "西江月"
 },
 {
  "id": 288,
  "author": "苏轼",
  "paragraphs": [
   "龙焙今年绝品，谷帘自古珍泉。",
   "雪芽双井散神仙。",
   "苗裔来从北苑。",
   "汤发云腴酽白，盏浮花乳轻圆。",
   "人间谁敢更争妍。",
   "斗取红窗粉面。"
  ],
  "title": "西江月"
 },
 {
  "id": 289,
  "author": "苏轼",
  "paragraphs": [
   "别梦已随流水，泪巾犹裛香泉。",
   "相如依旧是臞仙。",
   "人在瑶台阆苑。",
   "花雾萦风缥缈，歌珠滴水清圆。",
   "蛾眉新作十分妍。",
   "走马归来便面。"
  ],
  "title": "西江月"
 },
 {
  "id": 290,
  "author": "苏轼",
  "paragraphs": [
   "世事一场大梦，人生几度秋凉。",
   "夜来风叶已鸣廊。",
   "看取眉头鬓上。",
   "酒贱常愁客少，月明多被云妨。",
   "中秋谁与共孤光。",
   "把盏凄然北望。"
  ],
  "title": "西江月"
 },
 {
  "id": 291,
  "author": "苏轼",
  "paragraphs": [
   "莫叹平原落落，且应去鲁迟迟。",
   "与君各记少年时。",
   "须信人生如寄。",
   "白发千茎相送，深杯百罚休辞。",
   "拍浮何用酒为池。",
   "我已为君德醉。"
  ],
  "title": "西江月"
 },
 {
  "id": 292,
  "author": "苏轼",
  "paragraphs": [
   "玉骨那愁瘴雾，冰姿自有仙风。",
   "海仙时遣探芳丛。",
   "倒挂绿毛么凤。",
   "素面翻嫌粉涴，洗妆不褪唇红。",
   "高情已逐晓云空。",
   "不与梨花同梦。"
  ],
  "title": "西江月"
 },
 {
  "id": 293,
  "author": "苏轼",
  "paragraphs": [
   "照野弥弥浅浪，横空暧暧微霄。",
   "障泥未解玉骢骄。",
   "我欲醉眠芳草。",
   "可惜一溪明月，莫教踏破琼瑶。",
   "解鞍敧枕绿杨桥。",
   "杜宇一声春晓。"
  ],
  "title": "西江月"
 },
 {
  "id": 294,
  "author": "苏轼",
  "paragraphs": [
   "三过平山堂下，半生弹指声中。",
   "十年不见老仙翁。",
   "壁上龙蛇飞动。",
   "欲吊文章太守，仍歌杨柳春风。",
   "休言万事转头空。",
   "未转头时皆梦。"
  ],
  "title": "西江月"
 },
 {
  "id": 295,
  "author": "苏轼",
  "paragraphs": [
   "昨夜扁舟京口，今朝马首长安。",
   "旧官何物与新官。",
   "只有湖山公案。",
   "此景百年几变，个中下语千难。",
   "使君才气卷波澜。",
   "与把新诗判断。"
  ],
  "title": "西江月"
 },
 {
  "id": 296,
  "author": "苏轼",
  "paragraphs": [
   "细马远驮双侍女，青巾玉带红靴。",
   "溪山好处便为家。",
   "谁知巴峡路，却见洛城花。",
   "面旋落英飞玉蕊，人间春日初斜。",
   "十年不见紫云车。",
   "龙丘新洞府，铅鼎养丹砂。"
  ],
  "title": "临江仙"
 },
 {
  "id": 297,
  "author": "苏轼",
  "paragraphs": [
   "诗句端来磨我钝，钝锥不解生鋩。",
   "欢颜为我解冰霜。",
   "酒阑清梦觉，春草满池塘。",
   "应念雪堂坡下老，昔年共采芸香。",
   "功成名遂早还乡。",
   "回车来过我，乔木拥千章。"
  ],
  "title": "临江仙"
 },
 {
  "id": 298,
  "author": "苏轼",
  "paragraphs": [
   "我劝髯张归去好，从来自己忘情。",
   "尘心消尽道心平。",
   "江南与塞北，何处不堪行。",
   "俎豆庚桑真过矣，凭君说与南荣。",
   "愿闻吴越报丰登。",
   "君王如有问，结袜赖王生。"
  ],
  "title": "临江仙"
 },
 {
  "id": 299,
  "author": "苏轼",
  "paragraphs": [
   "自古相从休务日，何妨低唱微吟。",
   "天垂云重作春阴。",
   "坐中人半醉，帘外雪将深。",
   "闻道分司狂御史，紫云无路追寻。",
   "凄风寒雨是駸駸。",
   "问囚长损气，见鹤忽惊心。"
  ],
  "title": "临江仙"
 },
 {
  "id": 300,
  "author": "苏轼",
  "paragraphs": [
   "忘却成都来十载，因君未免思量。",
   "凭将清泪洒江阳。",
   "故山知好在，孤客自悲凉。",
   "坐上别愁君未见，归来欲断无肠。",
   "殷勤且更尽离觞。",
   "此身如传舍，何处是吾乡。"
  ],
  "title": "临江仙"
 },
 {
  "id": 301,
  "author": "苏轼",
  "paragraphs": [
   "尊酒何人怀李白，草堂遥指江东。",
   "珠帘十里卷香风。",
   "花开又花谢，离恨几千重。",
   "轻舸渡江连夜到，一时惊笑衰容。",
   "语音犹自带吴侬。",
   "夜阑对酒处，依旧梦魂中。"
  ],
  "title": "临江仙"
 },
 {
  "id": 302,
  "author": "苏轼",
  "paragraphs": [
   "九十日春都过了，贪忙何处追游。",
   "三分春色一分愁。",
   "雨翻榆荚阵，风转柳花球。",
   "阆苑先生须自责，蟠桃动是千秋。",
   "不知人世苦厌求。",
   "东皇不拘束，肯为使君留。"
  ],
  "title": "临江仙"
 },
 {
  "id": 303,
  "author": "苏轼",
  "paragraphs": [
   "四大从来都遍满，此间风水何疑。",
   "故应为我发新诗。",
   "幽花香涧谷，寒藻舞沦漪。",
   "借与玉川生两腋，天仙未必相思。",
   "还凭流水送人归。",
   "层巅馀落日，草露已沾衣。"
  ],
  "title": "临江仙"
 },
 {
  "id": 304,
  "author": "苏轼",
  "paragraphs": [
   "一别都门三改火，天涯踏尽红尘。",
   "依然一笑作春温。",
   "无波真古井，有节是秋筠。",
   "惆怅孤帆连夜发，送行淡月微云。",
   "尊前不用翠眉颦。",
   "人生如逆旅，我亦是行人。"
  ],
  "title": "临江仙"
 },
 {
  "id": 305,
  "author": "苏轼",
  "paragraphs": [
   "多病休文都瘦损，不堪金带垂腰。",
   "望湖楼上暗香飘。",
   "和风春弄袖，明月夜闻箫。",
   "酒醒梦回清漏永，隐床无限更潮。",
   "佳人不见董娇饶。",
   "徘徊花上月，空度可怜宵。"
  ],
  "title": "临江仙"
 },
 {
  "id": 306,
  "author": "苏轼",
  "paragraphs": [
   "夜饮东坡醒复醉，归来仿佛三更。",
   "家童鼻息已雷鸣。",
   "敲门都不应，倚杖听江声。",
   "长恨此身非我有，何时忘却营营。",
   "夜阑风静縠纹平。",
   "小舟从此逝，江海寄馀生。"
  ],
  "title": "临江仙"
 },
 {
  "id": 307,
  "author": "苏轼",
  "paragraphs": [
   "冬夜夜寒冰合井，画堂明月侵帏。",
   "青缸明灭照悲啼。",
   "青缸挑欲尽，粉泪裛还垂。",
   "未尽一尊先掩泪，歌声半带清悲。",
   "情声两尽莫相违。",
   "欲知肠断处，梁上暗尘飞。"
  ],
  "title": "临江仙"
 },
 {
  "id": 308,
  "author": "苏轼",
  "paragraphs": [
   "千古龙蟠并虎踞。",
   "从公一吊兴亡处。",
   "渺渺斜风吹细雨。",
   "芳草渡。",
   "江南父老留公住。",
   "公驾飞车凌彩雾。",
   "红鸾骖乘青鸾驭。",
   "却讶此洲名白鹭。",
   "非吾侣。",
   "翩然欲下还飞去。"
  ],
  "title": "渔家傲"
 },
 {
  "id": 309,
  "author": "苏轼",
  "paragraphs": [
   "送客归来灯火尽。",
   "西楼淡月凉生晕。",
   "明日潮来无定准。",
   "潮来稳。",
   "舟横渡口重城近。",
   "江水似知孤客恨。",
   "南风为解佳人愠。",
   "莫学时流轻久困。",
   "频寄问。",
   "钱塘江上须忠信。"
  ],
  "title": "渔家傲"
 },
 {
  "id": 310,
  "author": "苏轼",
  "paragraphs": [
   "皎皎牵牛河汉女。",
   "盈盈临水无由语。",
   "望断碧云空日暮。",
   "无寻处。",
   "梦回芳草生春浦。",
   "鸟散馀花纷似雨。",
   "汀洲苹老香风度。",
   "明月多情来照户。",
   "但揽取。",
   "清光长送人归去。"
  ],
  "title": "渔家傲"
 },
 {
  "id": 311,
  "author": "苏轼",
  "paragraphs": [
   "林断山明竹隐墙。",
   "乱蝉衰草小池塘。",
   "翻空白鸟时时见，照水红蕖细细香。",
   "村舍外，古城旁。",
   "杖藜徐步转斜阳。",
   "殷勤昨夜三更雨，又得浮生一日凉。"
  ],
  "title": "鹧鸪天"
 },
 {
  "id": 312,
  "author": "苏轼",
  "paragraphs": [
   "笑拈红梅亸翠翘。",
   "扬州十里最妖饶。",
   "夜来绮席亲曾见，撮得精神滴滴娇。",
   "娇後眼，舞时腰。",
   "刘郎几度欲魂消。",
   "明朝酒醒知何处，肠断云间紫玉箫。"
  ],
  "title": "鹧鸪天"
 },
 {
  "id": 313,
  "author": "苏轼",
  "paragraphs": [
   "银塘朱槛曲尘波。",
   "圆绿卷新荷。",
   "兰条荐浴，菖花酿酒，天气尚清和。",
   "好将沈醉酬佳节，十分酒、一分歌。",
   "狱草烟深，讼庭人悄，无吝宴游过。"
  ],
  "title": "少年游"
 },
 {
  "id": 314,
  "author": "苏轼",
  "paragraphs": [
   "去年相送，馀杭门外，飞雪似杨花。",
   "今年春尽，杨花似雪，犹不见还家。",
   "对酒卷帘邀明月，风露透窗纱。",
   "恰似姮娥怜双燕，分明照、画梁斜。"
  ],
  "title": "少年游"
 },
 {
  "id": 315,
  "author": "苏轼",
  "paragraphs": [
   "好睡慵开莫厌迟。",
   "自怜冰脸不时宜。",
   "偶作小红桃杏色，闲雅，尚馀孤瘦雪霜姿。",
   "休把闲心随物态，何事，酒生微晕沁瑶肌。",
   "诗老不知梅格在，吟咏，更看绿叶与青枝。"
  ],
  "title": "定风波"
 },
 {
  "id": 316,
  "author": "苏轼",
  "paragraphs": [
   "晚景落琼杯。",
   "照眼云山翠作堆。",
   "认得岷峨春雪浪，初来。",
   "万顷蒲萄涨渌醅。",
   "暮雨暗阳台。",
   "乱洒高楼湿粉腮。",
   "一阵东风来卷地，吹回。",
   "落照江天一半开。"
  ],
  "title": "南乡子"
 },
 {
  "id": 317,
  "author": "苏轼",
  "paragraphs": [
   "寒雀满疏篱。",
   "争抱寒柯看玉蕤。",
   "忽见客来花下坐，惊飞。",
   "蹋散芳英落酒卮。",
   "痛饮又能诗。",
   "坐客无毡醉不知。",
   "花尽酒阑春到也，离离。",
   "一点微酸已著枝。"
  ],
  "title": "南乡子"
 },
 {
  "id": 318,
  "author": "苏轼",
  "paragraphs": [
   "不到谢公台。",
   "明月清风好在哉。",
   "旧日髯孙何处去，重来。",
   "短李风流更上才。",
   "秋色渐摧颓。",
   "满院黄英映酒杯。",
   "看取桃花春二月，争开。",
   "尽是刘郎去後栽。"
  ],
  "title": "南乡子"
 },
 {
  "id": 319,
  "author": "苏轼",
  "paragraphs": [
   "霜降水痕收。",
   "浅碧鳞鳞露远洲。",
   "酒力渐消风力软，飕飕。",
   "破帽多情却恋头。",
   "佳节若为酬。",
   "但把清尊断送秋。",
   "万事到头都是梦，休休。",
   "明日黄花蝶也愁。"
  ],
  "title": "少年游"
 },
 {
  "id": 320,
  "author": "苏轼",
  "paragraphs": [
   "回首乱山横。",
   "不见居人只见城。",
   "谁似临平山上塔，亭亭。",
   "迎客西来送客行。",
   "归路晚风清。",
   "一枕初寒梦不成。",
   "今夜残灯斜照处，荧荧。",
   "秋雨晴时泪不晴。"
  ],
  "title": "南乡子"
 },
 {
  "id": 321,
  "author": "苏轼",
  "paragraphs": [
   "冰雪透香肌。",
   "姑射仙人不似伊。",
   "濯锦江头新样锦，非宜。",
   "故著寻常淡薄衣。",
   "暖日下重帏。",
   "春睡香凝索起迟。",
   "曼倩风流缘底事，当时。",
   "爱被西真唤作儿。"
  ],
  "title": "南乡子"
 },
 {
  "id": 322,
  "author": "苏轼",
  "paragraphs": [
   "东武望馀杭。",
   "云海天涯两杳茫。",
   "何日功成名遂了，还乡。",
   "醉笑陪公三万场。",
   "不用诉离觞。",
   "痛饮从来别有肠。",
   "今夜送归灯火冷，河塘。",
   "堕泪羊公却姓杨。"
  ],
  "title": "南乡子"
 },
 {
  "id": 323,
  "author": "苏轼",
  "paragraphs": [
   "凉簟碧纱厨。",
   "一枕清风昼睡馀。",
   "睡听晚衙无一事，徐徐。",
   "读尽床头几卷书。",
   "搔首赋归欤。",
   "自觉功名懒更疏。",
   "若问使君才与术，何如。",
   "占得人间一味愚。"
  ],
  "title": "南乡子"
 },
 {
  "id": 324,
  "author": "苏轼",
  "paragraphs": [
   "裙带石榴红。",
   "却水殷勤解赠侬。",
   "应许逐鸡鸡莫怕，相逢。",
   "一点灵犀必暗通。",
   "何处遇良工。",
   "琢刻天真半欲空。",
   "愿作龙香双凤拨，轻拢。",
   "长在环儿白雪胸。"
  ],
  "title": "南乡子"
 },
 {
  "id": 325,
  "author": "苏轼",
  "paragraphs": [
   "旌旆满江湖。",
   "诏发楼船万舳舻。",
   "投笔将军因笑我，迂儒。",
   "帕首腰刀是丈夫。",
   "粉泪怨离居。",
   "喜子垂窗报捷书。",
   "试问伏波三万语，何如。",
   "一斛明珠换绿珠。"
  ],
  "title": "南乡子"
 },
 {
  "id": 326,
  "author": "苏轼",
  "paragraphs": [
   "天与化工知。",
   "赐得衣裳总是绯。",
   "每向华堂深处见，怜伊。",
   "两个心肠一片儿。",
   "自小便相随。",
   "绮席歌筵不暂离。",
   "苦恨人人分拆破，东西。",
   "怎得成双似旧时。"
  ],
  "title": "南乡子"
 },
 {
  "id": 327,
  "author": "苏轼",
  "paragraphs": [
   "怅望送春杯。",
   "渐老逢春能几回。",
   "花满楚城愁远别，伤怀。",
   "何况清丝急管催。",
   "吟断望乡台。",
   "万里归心独上来。",
   "景物登临闲始见，徘徊。",
   "一寸相思一寸灰。"
  ],
  "title": "南乡子"
 },
 {
  "id": 328,
  "author": "苏轼",
  "paragraphs": [
   "何处倚阑干。",
   "弦管高楼月正圆。",
   "胡蝶梦中家万里，依然。",
   "老去愁来强自宽。",
   "明镜借红颜。",
   "须著人间比梦间。",
   "蜡烛半笼金翡翠，更阑。",
   "绣被焚香独自眠。"
  ],
  "title": "南乡子"
 },
 {
  "id": 329,
  "author": "苏轼",
  "paragraphs": [
   "古岸开青葑，新渠走碧流。",
   "会看光满万家楼。",
   "记取他年扶路、入西州。",
   "佳节连梅雨，馀生寄叶舟。",
   "只将菱角与鸡头。",
   "更有月明千顷、一时留。"
  ],
  "title": "南歌子"
 },
 {
  "id": 330,
  "author": "苏轼",
  "paragraphs": [
   "雨暗初疑夜，风回忽报晴。",
   "淡云斜照著山明。",
   "细草软沙溪路、马蹄轻。",
   "卯酒醒还困，仙材梦不成。",
   "蓝桥何处觅云英。",
   "只有多情流水、伴人行。"
  ],
  "title": "南乡子"
 },
 {
  "id": 331,
  "author": "苏轼",
  "paragraphs": [
   "日出西山雨，无晴又有晴。",
   "乱山深处过清明。",
   "不见彩绳花板、细腰轻。",
   "尽日行桑野，无人与目成。",
   "且将新句琢琼英。",
   "我是世间闲客、此闲行。"
  ],
  "title": "南歌子"
 },
 {
  "id": 332,
  "author": "苏轼",
  "paragraphs": [
   "带酒冲山雨，和衣睡晚晴。",
   "不知钟鼓报天明。",
   "梦里栩然蝴蝶、一身轻。",
   "老去才都尽，归来计未成。",
   "求田问舍笑豪英。",
   "自爱湖边沙路、免泥行。"
  ],
  "title": "南歌子"
 },
 {
  "id": 333,
  "author": "苏轼",
  "paragraphs": [
   "日薄花房绽，风和麦浪轻。",
   "夜来微雨洗郊坰。",
   "正是一年春好、近清明。",
   "已改煎茶火，犹调入粥饧。",
   "使君高会有馀清。",
   "此乐无声无味、最难名。"
  ],
  "title": "南歌子"
 },
 {
  "id": 334,
  "author": "苏轼",
  "paragraphs": [
   "海上乘槎侣，仙人萼绿华。",
   "飞升元不用丹砂。",
   "住在潮头来处、渺天涯。",
   "雷辊夫差国，云翻海若家。",
   "坐中安得弄琴牙。",
   "写取馀声归向、水仙夸。"
  ],
  "title": "南歌子"
 },
 {
  "id": 335,
  "author": "苏轼",
  "paragraphs": [
   "苒苒中秋过，萧萧两鬓华。",
   "寓身化世一尘沙。",
   "笑看潮来潮去、了生涯。",
   "方士三山路，渔人一叶家。",
   "早知身世两聱牙。",
   "好伴骑鲸公子、赋雄夸。"
  ],
  "title": "南歌子"
 },
 {
  "id": 336,
  "author": "苏轼",
  "paragraphs": [
   "师唱谁家曲，宗风嗣阿谁。",
   "借君拍板与门槌。",
   "我也逢场作戏、莫相疑。",
   "溪女方偷眼，山僧莫眨眉。",
   "却愁弥勒下生迟。",
   "不见老婆三五、少年时。"
  ],
  "title": "南歌子"
 },
 {
  "id": 337,
  "author": "苏轼",
  "paragraphs": [
   "欲执河梁手，还升月旦堂。",
   "酒阑人散月侵廊。",
   "北客明朝归去、雁南翔。",
   "窈窕高明玉，风流郑季庄。",
   "一时分散水云乡。",
   "惟有落花芳草、断人肠。"
  ],
  "title": "南歌子"
 },
 {
  "id": 338,
  "author": "苏轼",
  "paragraphs": [
   "山雨潇潇过，溪桥浏浏清。",
   "小园幽榭枕苹汀。",
   "门外月华如水、彩舟横。",
   "苕岸霜花尽，江湖雪阵平。",
   "两山遥指海门青。",
   "回首水云何处、觅孤城。"
  ],
  "title": "南歌子"
 },
 {
  "id": 339,
  "author": "苏轼",
  "paragraphs": [
   "紫陌寻春去，红尘拂面来。",
   "无人不道看花回。",
   "惟见石榴新蕊、一枝开。",
   "冰簟堆云髻，金尊滟玉醅。",
   "绿阴青子莫相催。",
   "留取红巾千点、照池台。"
  ],
  "title": "南歌子"
 },
 {
  "id": 340,
  "author": "苏轼",
  "paragraphs": [
   "卫霍元勋後，韦平外族贤。",
   "吹笙只合在缑山。",
   "闲驾彩峦归去、趁新年。",
   "烘暖烧香阁，轻寒浴佛天。",
   "他时一醉画堂前。",
   "莫忘故人憔悴、老江边。"
  ],
  "title": "南歌子"
 },
 {
  "id": 341,
  "author": "苏轼",
  "paragraphs": [
   "笑怕蔷薇罥，行忧宝瑟僵。",
   "美人依约在西厢。",
   "祗恐暗中迷路、认馀香。",
   "午夜风翻幔，三更月到床。",
   "簟纹如水玉肌凉。",
   "何物与侬归去、有残妆。"
  ],
  "title": "南歌子"
 },
 {
  "id": 342,
  "author": "苏轼",
  "paragraphs": [
   "寸恨谁云短，绵绵岂易裁。",
   "半年眉绿未曾开。",
   "明月好风闲处、是人猜。",
   "春雨消残冻，温风到冷灰。",
   "尊前一曲为谁哉。",
   "留取曲终一拍、待君来。"
  ],
  "title": "南歌子"
 },
 {
  "id": 343,
  "author": "苏轼",
  "paragraphs": [
   "绀绾双蟠髻，云敧小偃巾。",
   "轻盈红脸小腰身。",
   "叠鼓忽催花拍、斗精神。",
   "空阔轻红歇，风和约柳春。",
   "蓬山才调最清新。",
   "胜似缠头千锦、共藏珍。"
  ],
  "title": "南歌子"
 },
 {
  "id": 344,
  "author": "苏轼",
  "paragraphs": [
   "琥珀装腰佩，龙香入领巾。",
   "只应飞燕是前身。",
   "共看剥葱纤手、舞凝神。",
   "柳絮风前转，梅花雪里春。",
   "鸳鸯翡翠两争新。",
   "但得周郎一顾、胜珠珍。"
  ],
  "title": "南歌子"
 },
 {
  "id": 345,
  "author": "苏轼",
  "paragraphs": [
   "红粉莫悲啼，俯仰半年离别。",
   "看取雪堂坡下，老农夫凄切。",
   "明年春水漾桃花，柳岸隘舟楫。",
   "从此满城歌吹，看黄州阗咽。"
  ],
  "title": "好事近"
 },
 {
  "id": 346,
  "author": "苏轼",
  "paragraphs": [
   "湖上雨晴时，秋水半篙初没。",
   "朱槛俯窥寒鉴，照衰颜华发。",
   "醉中吹堕白纶巾，溪风漾流月。",
   "独棹小舟归去，任烟波飘兀。"
  ],
  "title": "好事近"
 },
 {
  "id": 347,
  "author": "苏轼",
  "paragraphs": [
   "缑山仙子，高情云渺，不学痴牛呆女。",
   "凤箫声断月明中，举手谢、时人欲去。",
   "客槎曾犯，银河微浪，尚带天风海雨。",
   "相逢一醉是前缘，风雨散、飘然何处。"
  ],
  "title": "鹊桥仙"
 },
 {
  "id": 348,
  "author": "苏轼",
  "paragraphs": [
   "乘槎归去，成都何在，万里江沱汉漾。",
   "与君各赋一篇诗，留织女、鸳鸯机上。",
   "还将旧曲，重赓新韵，须信吾侪天放。",
   "人生何处不儿嬉，看乞巧、朱楼彩舫。"
  ],
  "title": "鹊桥仙"
 },
 {
  "id": 349,
  "author": "苏轼",
  "paragraphs": [
   "春已老，春服几时成。",
   "曲水浪低蕉叶稳，舞雩风软纻罗轻。",
   "酣咏乐升平。",
   "微雨过，何处不催耕。",
   "百舌无言桃李尽，柘林深处鹁鸪鸣。",
   "春色属芜菁。"
  ],
  "title": "望江南・忆江南"
 },
 {
  "id": 350,
  "author": "苏轼",
  "paragraphs": [
   "春未老，风细柳斜斜。",
   "试上超然台上看，半壕春水一城花。",
   "烟雨暗千家。",
   "寒食後，酒醒却咨嗟。",
   "休对故人思故国，且将新火试新茶。",
   "诗酒趁年华。"
  ],
  "title": "望江南・忆江南"
 },
 {
  "id": 351,
  "author": "苏轼",
  "paragraphs": [
   "蜀客到江南，长忆吴山好。",
   "吴蜀风流自古同，归去应须早。",
   "还与去年人，共藉西湖草。",
   "莫惜尊前仔细看，应是容颜老。"
  ],
  "title": "卜算子"
 },
 {
  "id": 352,
  "author": "苏轼",
  "paragraphs": [
   "缺月挂疏桐，漏断人初静。",
   "时见幽人独往来，缥缈孤鸿影。",
   "惊起却回头，有恨无人省。",
   "拣尽寒枝不肯栖，枫落吴江冷。"
  ],
  "title": "卜算子"
 },
 {
  "id": 353,
  "author": "苏轼",
  "paragraphs": [
   "白酒新开九酝，黄花已过重阳。",
   "身外傥来都似梦，醉里无何即是乡。",
   "东坡日月长。",
   "玉粉旋烹茶乳，金齑新捣橙香。",
   "强染霜髭扶翠袖，莫道狂夫不解狂。",
   "狂夫老更狂。"
  ],
  "title": "十拍子・破阵子"
 },
 {
  "id": 354,
  "author": "苏轼",
  "paragraphs": [
   "清淮蜀汴。",
   "更在江西岸。",
   "红旆到时黄叶乱。",
   "霜入梁王故苑。",
   "秋原何处携壶。",
   "停骖访古踟蹰。",
   "双庙遗风尚在，漆园傲吏应无。"
  ],
  "title": "清平乐"
 },
 {
  "id": 355,
  "author": "苏轼",
  "paragraphs": [
   "笑劳生一梦，羁旅三年，又还重九。",
   "华发萧萧，对荒园搔首。",
   "赖有多情，好饮无事，似古人贤守。",
   "岁岁登高，年年落帽，物华依旧。",
   "此会应须烂醉，仍把紫菊茱萸，细看重嗅。",
   "摇落霜风，有手栽双柳。",
   "来岁今朝，为我西顾，酹羽觞江口。",
   "会与州人，饮公遗爱，一江醇酎。"
  ],
  "title": "醉蓬莱"
 },
 {
  "id": 356,
  "author": "苏轼",
  "paragraphs": [
   "乳燕飞华屋。",
   "悄无人、桐阴转午，晚凉新浴。",
   "手弄生绡白团扇，扇手一时似玉。",
   "渐困倚、孤眠清熟。",
   "帘外谁来推绣户，枉教人、梦断瑶台曲。",
   "又却是，风敲竹。",
   "石榴半吐红巾蹙。",
   "待浮花、浪蕊都尽，伴君幽独。",
   "秾艳一枝细看取，芳心千重似束。",
   "又恐被、秋风惊绿。",
   "若待得君来向此，花前对酒不忍触。",
   "共粉泪，两蔌蔌。"
  ],
  "title": "贺新郎"
 },
 {
  "id": 357,
  "author": "苏轼",
  "paragraphs": [
   "江南腊尽，早梅花开後。",
   "分付新春与垂柳。",
   "细腰肢、自有入格风流，仍更是、骨体清英雅秀。",
   "永丰坊那畔，尽日无人，惟见金丝弄晴昼。",
   "断肠是，飞絮时，绿叶成阴，无个事、一成消瘦。",
   "又莫是、东风逐君来，便吹散眉间，一点春皱。"
  ],
  "title": "洞仙歌"
 },
 {
  "id": 358,
  "author": "苏轼",
  "paragraphs": [
   "冰肌玉骨，自清凉无汗。",
   "水殿风来暗香满。",
   "绣帘开、一点明月窥人，人未寝、敧枕钗横鬓乱。",
   "起来携素手，庭户无声，时见疏星渡河汉。",
   "试问夜如何，夜已三更，金波淡、玉绳低转。",
   "但屈指、西风几时来，又不道、流年暗中偷换。"
  ],
  "title": "洞仙歌"
 },
 {
  "id": 359,
  "author": "苏轼",
  "paragraphs": [
   "有情风、万里卷潮来，无情送潮归。",
   "问钱塘江上，西兴浦口，几度斜晖。",
   "不用思量今古，俯仰昔人非。",
   "谁似东坡老，白首忘机。",
   "记取西湖西畔，正暮山好处，空翠烟霏。",
   "算诗人相得，如我与君稀。",
   "约他年、东还海道，愿谢公、雅志莫相违。",
   "西州路，不应回首，为我沾衣。"
  ],
  "title": "八声甘州"
 },
 {
  "id": 360,
  "author": "苏轼",
  "paragraphs": [
   "美人如月。",
   "乍见掩暮云，更增妍绝。",
   "算应无恨，安用阴晴圆缺。",
   "娇甚空只成愁，待下床又懒，未语先咽。",
   "数日不来，落尽一庭红叶。",
   "今朝置酒强起，问为谁减动，一分香雪。",
   "何事散花却病，维摩无疾。",
   "却低眉、惨然不答。",
   "唱金缕、一声怨切。",
   "堪折便折。",
   "且惜取、少年花发。"
  ],
  "title": "三部乐"
 },
 {
  "id": 361,
  "author": "苏轼",
  "paragraphs": [
   "绿槐高柳咽新蝉。",
   "薰风初入弦。",
   "碧纱窗下水沈烟。",
   "棋声惊昼眠。",
   "微雨过，小荷翻。",
   "榴花开欲然。",
   "玉盆纤手弄清泉。",
   "琼珠碎却圆。"
  ],
  "title": "阮郎归"
 },
 {
  "id": 362,
  "author": "苏轼",
  "paragraphs": [
   "暗香浮动月黄昏。",
   "堂前一树春。",
   "东风何事入西邻。",
   "儿家常闭门。",
   "雪肌冷，玉容真。",
   "香腮粉未匀。",
   "折花欲寄岭头人。",
   "江南日暮云。"
  ],
  "title": "阮郎归"
 },
 {
  "id": 363,
  "author": "苏轼",
  "paragraphs": [
   "一年三度过苏台。",
   "清尊长是开。",
   "佳人相问苦相猜。",
   "这回来不来。",
   "情未尽，老先催。",
   "人生真可咍，他年桃李阿谁栽。",
   "刘郎双鬓衰。"
  ],
  "title": "阮郎归"
 },
 {
  "id": 364,
  "author": "苏轼",
  "paragraphs": [
   "梦中了了醉中醒。",
   "只渊明。",
   "是前生。",
   "走遍人间，依旧却躬耕。",
   "昨夜东坡春雨足，乌鹊喜，报新晴。",
   "雪堂西畔暗泉鸣。",
   "北山倾。",
   "小溪横。",
   "南望亭丘，孤秀耸曾城。",
   "都是斜川当日境，吾老矣，寄馀龄。"
  ],
  "title": "江神子・江城子"
 },
 {
  "id": 365,
  "author": "苏轼",
  "paragraphs": [
   "翠蛾羞黛怯人看。",
   "掩霜纨。",
   "泪偷弹。",
   "且尽一尊，收泪唱阳关。",
   "漫道帝城天样远，天易见，见君难。",
   "画堂新拘近孤山。",
   "曲阑干。",
   "为谁安。",
   "飞絮落花，春色属明年。",
   "欲棹小舟寻旧事，无处问，水连天。"
  ],
  "title": "江神子・江城子"
 },
 {
  "id": 366,
  "author": "苏轼",
  "paragraphs": [
   "凤凰山下雨初晴。",
   "水风清。",
   "晚霞明。",
   "一朵芙蕖，开过尚盈盈。",
   "何处飞来双白鹭，如有意，慕娉婷。",
   "忽闻江上弄哀筝。",
   "苦含情，遣谁听。",
   "烟敛云收，依约是湘灵。",
   "欲待曲终寻问取，人不见，数峰青。"
  ],
  "title": "江神子・江城子"
 },
 {
  "id": 367,
  "author": "苏轼",
  "paragraphs": [
   "老夫聊发少年狂。",
   "左牵黄。",
   "右擎苍。",
   "锦帽貂裘，千骑卷平冈。",
   "为报倾城随太守，亲射虎，看孙郎。",
   "酒酣胸胆尚开张。",
   "鬓微霜。",
   "又何妨。",
   "持节云中，何日遣冯唐。",
   "会挽雕弓如满月，西北望，射天狼。"
  ],
  "title": "江神子・江城子"
 },
 {
  "id": 368,
  "author": "苏轼",
  "paragraphs": [
   "天涯流落思无穷。",
   "既相逢。",
   "却匆匆。",
   "携手佳人，和泪折残红。",
   "为问东风馀几许，春纵在，与谁同。",
   "隋堤三月水溶溶。",
   "背归鸿。",
   "去吴中。",
   "回首彭城，清泗与淮通。",
   "寄我相思千点泪，流不到，楚江东。"
  ],
  "title": "江神子・江城子"
 },
 {
  "id": 369,
  "author": "苏轼",
  "paragraphs": [
   "相逢不觉又初寒。",
   "对尊前。",
   "惜流年。",
   "风紧离亭，冰结泪珠圆。",
   "雪意留君君不住，从此去，少清欢。",
   "转头山下转头看。",
   "路漫漫。",
   "玉花翻。",
   "银海光宽，何处是超然。",
   "知道故人相念否，携翠袖，倚朱阑。"
  ],
  "title": "江神子・江城子"
 },
 {
  "id": 370,
  "author": "苏轼",
  "paragraphs": [
   "黄昏犹是雨纤纤。",
   "晓开帘。",
   "欲平檐。",
   "江阔天低，无处认青帘。",
   "孤坐冻吟谁伴我，揩病目，拈衰髯。",
   "使君留客醉厌厌。",
   "水晶盐。",
   "为谁甜。",
   "手把梅花，东望忆陶潜。",
   "雪似故人人似雪，虽可爱，有人嫌。"
  ],
  "title": "江神子・江城子"
 },
 {
  "id": 371,
  "author": "苏轼",
  "paragraphs": [
   "玉人家在凤凰山。",
   "水云间。",
   "掩门关。",
   "门外行人，立马看弓弯。",
   "十里春风谁指似，斜日映，绣帘斑。",
   "多情好事与君还。",
   "闵新鳏。",
   "拭馀潸。",
   "明月空江，香雾著云鬟。",
   "陌上花开春尽也，闻旧曲，破朱颜。"
  ],
  "title": "江神子・江城子"
 },
 {
  "id": 372,
  "author": "苏轼",
  "paragraphs": [
   "十年生死两茫茫。",
   "不思量。",
   "自难忘。",
   "千里孤坟，无处话凄凉。",
   "纵使相逢应不识，尘满面，鬓如霜。",
   "夜来幽梦忽还乡。",
   "小轩窗。",
   "正梳妆。",
   "相顾无言，惟有泪千行。",
   "料得年年断肠处，明月夜，短松冈。"
  ],
  "title": "江神子・江城子"
 },
 {
  "id": 373,
  "author": "苏轼",
  "paragraphs": [
   "花褪残红青杏小。",
   "燕子飞时，绿水人家绕。",
   "枝上柳绵吹又少。",
   "天涯何处无芳草。",
   "墙里秋千墙外道。",
   "墙外行人，墙里佳人笑。",
   "笑渐不闻声渐悄。",
   "多情却被无情恼。"
  ],
  "title": "蝶恋花"
 },
 {
  "id": 374,
  "author": "苏轼",
  "paragraphs": [
   "一颗樱桃樊素口。",
   "不爱黄金，只爱人长久。",
   "学画鸦儿犹未就。",
   "眉间已作伤春皱。",
   "扑蝶西园随伴走。",
   "花落花开，渐解相思瘦。",
   "破镜重圆人在否。",
   "章台折尽青青柳。"
  ],
  "title": "蝶恋花"
 },
 {
  "id": 375,
  "author": "苏轼",
  "paragraphs": [
   "雨後春容清更丽。",
   "只有离人，幽恨终难洗。",
   "北固山前三面水。",
   "碧琼梳拥青螺髻。",
   "一纸乡书来万里。",
   "问我何年，真个成归计。",
   "白首送春拼一醉。",
   "东风吹破千行泪。"
  ],
  "title": "蝶恋花"
 },
 {
  "id": 376,
  "author": "苏轼",
  "paragraphs": [
   "簌簌无风花自亸。",
   "寂寞园林，柳老樱桃过。",
   "落日多情还照坐。",
   "山青一点横云破。",
   "路尽河回千转柁。",
   "系缆渔村，月暗孤灯火。",
   "凭仗飞魂招楚些。",
   "我思君处君思我。"
  ],
  "title": "蝶恋花"
 },
 {
  "id": 377,
  "author": "苏轼",
  "paragraphs": [
   "灯火钱塘三五夜。",
   "明月如霜，照见人如画。",
   "帐底吹笙香吐麝。",
   "此般风味应无价。",
   "寂寞山城人老也。",
   "击鼓吹箫，乍入农桑社。",
   "火冷灯稀霜露下。",
   "昏昏雪意云垂野。"
  ],
  "title": "蝶恋花"
 },
 {
  "id": 378,
  "author": "苏轼",
  "paragraphs": [
   "自古涟漪佳绝地。",
   "绕郭荷花，欲把吴兴比。",
   "倦客尘埃何处洗。",
   "真君堂下寒泉水。",
   "左海门前酤酒市。",
   "夜半潮来，月下孤舟起。",
   "倾盖相逢拼一醉。",
   "双凫飞去人千里。"
  ],
  "title": "蝶恋花"
 },
 {
  "id": 379,
  "author": "苏轼",
  "paragraphs": [
   "云水萦回溪上路。",
   "叠叠青山，环绕溪东注。",
   "月白沙汀翘宿鹭。",
   "更无一点尘来处。",
   "溪叟相看私自语。",
   "底事区区，苦要为官去。",
   "尊酒不空田百亩。",
   "归来分得闲中趣。"
  ],
  "title": "蝶恋花"
 },
 {
  "id": 380,
  "author": "苏轼",
  "paragraphs": [
   "多情多感仍多病，多景楼中。",
   "尊酒相逢。",
   "乐事回头一笑空。",
   "停杯且听琵琶语，细拈轻拢。",
   "醉脸春融。",
   "斜照江天一抹红。"
  ],
  "title": "采桑子"
 },
 {
  "id": 381,
  "author": "苏轼",
  "paragraphs": [
   "浅霜侵绿。",
   "发少仍新沐。",
   "冠直缝，巾横幅。",
   "美人怜我老，玉手簪黄菊。",
   "秋露重，真珠落袖沾馀馥。",
   "坐上人如玉。",
   "花映花奴肉。",
   "蜂蝶乱，飞相逐。",
   "明年人纵健，此会应难复。",
   "须细看，晚来月上和银烛。"
  ],
  "title": "千秋岁"
 },
 {
  "id": 382,
  "author": "苏轼",
  "paragraphs": [
   "暑笼晴，风解愠。",
   "雨後馀清，暗袭衣裾润。",
   "一局选仙逃暑困。",
   "笑指尊前、谁向青霄近。",
   "整金盆，轮玉笋。",
   "凤驾鸾车，谁敢争先进。",
   "重五休言升最紧。",
   "纵有碧油，到了输堂印。"
  ],
  "title": "苏幕遮"
 },
 {
  "id": 383,
  "author": "苏轼",
  "paragraphs": [
   "长忆别时，景疏楼上，明月如水。",
   "美酒清歌，留连不住，月随人千里。",
   "别来三度，孤光又满，冷落共谁同醉。",
   "卷珠帘，凄然顾影，共伊到明无寐。",
   "今朝有客，来从淮上，能道使君深意。",
   "凭仗清淮，分明到海，中有相思泪。",
   "而今何在，西垣清禁，夜永露华侵被。",
   "此时看，回廊晓月，也应暗记。"
  ],
  "title": "永遇乐"
 },
 {
  "id": 384,
  "author": "苏轼",
  "paragraphs": [
   "明月如霜，好风如水，清景无限。",
   "曲港跳鱼，圆荷泻露，寂寞无人见。",
   "紞如三鼓，铿然一叶，黯黯梦云惊断。",
   "夜茫茫，重寻无处，觉来小园行遍。",
   "天涯倦客，山中归路，望断故园心眼。",
   "燕子楼空，佳人何在，空锁楼中燕。",
   "古今如梦，何曾梦觉，但有旧欢新怨。",
   "异时对，黄楼夜景，为余浩叹。"
  ],
  "title": "永遇乐"
 },
 {
  "id": 385,
  "author": "苏轼",
  "paragraphs": [
   "绮席才终。",
   "欢意犹浓。",
   "酒阑时、高兴无穷。",
   "共夸君赐，初拆臣封。",
   "看分香饼，黄金缕，密云龙。",
   "斗赢一水，功敌千锺。",
   "觉凉生、两腋清风。",
   "暂留红袖，少却纱笼。",
   "放笙歌散，庭馆静，略从容。"
  ],
  "title": "行香子"
 },
 {
  "id": 386,
  "author": "苏轼",
  "paragraphs": [
   "三入承明。",
   "四至九卿。",
   "问书生、何辱何荣。",
   "金张七叶，纨绮貂缨。",
   "无汗马事，不献赋，不明经。",
   "成都卜肆，寂莫君平。",
   "郑子真、岩谷躬耕。",
   "寒灰炙手，人重人轻。",
   "除竺乾学，得无念，得无名。"
  ],
  "title": "行香子"
 },
 {
  "id": 387,
  "author": "苏轼",
  "paragraphs": [
   "清夜无尘。",
   "月色如银。",
   "酒斟时、须满十分。",
   "浮名浮利，虚苦劳神。",
   "叹隙中驹，石中火，梦中身。",
   "虽抱文章，开口谁亲。",
   "且陶陶、乐尽天真。",
   "几时归去，作个闲人。",
   "对一张琴，一壶酒，一溪云。"
  ],
  "title": "行香子"
 },
 {
  "id": 388,
  "author": "苏轼",
  "paragraphs": [
   "昨夜霜风。",
   "先入梧桐。",
   "浑无处、回避衰容。",
   "问公何事，不语书空。",
   "但一回醉，一回病，一回慵。",
   "朝来庭下，光阴如箭，似无言、有意伤侬。",
   "都将万事，付与千锺。",
   "任酒花白，眼花乱，烛花红。"
  ],
  "title": "行香子"
 },
 {
  "id": 389,
  "author": "苏轼",
  "paragraphs": [
   "携手江村。",
   "梅雪飘裙。",
   "情何限、处处消魂。",
   "故人不见，旧曲重闻。",
   "向望湖楼，孤山寺，涌金门。",
   "寻常行处，题诗千首，绣罗衫、与拂红尘。",
   "别来相忆，知是何人。",
   "有湖中月，江边柳，陇头云。"
  ],
  "title": "行香子"
 },
 {
  "id": 390,
  "author": "苏轼",
  "paragraphs": [
   "一叶轻舟。",
   "双桨鸿惊。",
   "水天清、影湛波平。",
   "鱼翻藻鉴，鹭点烟汀。",
   "过沙溪急，霜溪冷，月溪明。",
   "重重似画，曲曲如屏。",
   "算当年、虚老岩陵。",
   "君臣一梦，今古虚名。",
   "但远山长，云山乱，晓山清。"
  ],
  "title": "行香子"
 },
 {
  "id": 391,
  "author": "苏轼",
  "paragraphs": [
   "绣帘高卷倾城出。",
   "灯前潋滟横波溢。",
   "皓齿发清歌。",
   "春愁入翠蛾。",
   "凄音休怨乱。",
   "我已先肠断。",
   "遗响下清虚。",
   "累累一串珠。"
  ],
  "title": "菩萨蛮"
 },
 {
  "id": 392,
  "author": "苏轼",
  "paragraphs": [
   "碧纱微露纤纤玉。",
   "朱唇渐暖参差竹。",
   "越调变新声。",
   "龙吟彻骨清。",
   "夜来残酒醒。",
   "惟觉霜袍冷。",
   "不见敛眉人。",
   "胭脂觅旧痕。"
  ],
  "title": "菩萨蛮"
 },
 {
  "id": 393,
  "author": "苏轼",
  "paragraphs": [
   "秋风湖上萧萧雨。",
   "使君欲去还留住。",
   "今日漫留君。",
   "明朝愁杀人。",
   "佳人千点泪。",
   "洒向长河水。",
   "不用敛双蛾。",
   "路人啼更多。"
  ],
  "title": "菩萨蛮"
 },
 {
  "id": 394,
  "author": "苏轼",
  "paragraphs": [
   "玉童西迓浮丘伯。",
   "洞天冷落秋萧瑟。",
   "不用许飞琼。",
   "瑶台空月明。",
   "清香凝夜宴。",
   "借与韦郎看。",
   "莫便向姑苏。",
   "扁舟下五湖。"
  ],
  "title": "菩萨蛮"
 },
 {
  "id": 395,
  "author": "苏轼",
  "paragraphs": [
   "天怜豪俊腰金晚。",
   "故教月向松江满。",
   "清景为淹留。",
   "从君都占秋。",
   "身闲惟有酒。",
   "拭问清游首。",
   "帝梦已遥思。",
   "匆匆归去时。"
  ],
  "title": "菩萨蛮"
 },
 {
  "id": 396,
  "author": "苏轼",
  "paragraphs": [
   "玉笙不受朱唇暖。",
   "离声凄咽胸填满。",
   "遗痕几千秋。",
   "恩留人不留。",
   "他年京国酒。",
   "泫泪攀枯柳。",
   "莫唱短因缘。",
   "长安远似天。"
  ],
  "title": "菩萨蛮"
 },
 {
  "id": 397,
  "author": "苏轼",
  "paragraphs": [
   "画檐初挂弯弯月。",
   "孤光未满先忧缺。",
   "遥认玉帘钩。",
   "天孙梳洗楼。",
   "佳人言语好。",
   "不顾求新巧。",
   "此恨固应知。",
   "愿人无别离。"
  ],
  "title": "菩萨蛮"
 },
 {
  "id": 398,
  "author": "苏轼",
  "paragraphs": [
   "风回仙驭云开扇。",
   "更阑月堕星河转。",
   "枕上梦魂惊。",
   "晓檐疏雨零。",
   "相逢虽草草。",
   "长共天难老。",
   "终不羡人间。",
   "人间日似年。"
  ],
  "title": "菩萨蛮"
 },
 {
  "id": 399,
  "author": "苏轼",
  "paragraphs": [
   "城隅静女谁人见。",
   "先生日夜歌彤管。",
   "谁识蔡姬贤。",
   "江南顾彦先。",
   "先生那久困。",
   "汤沐须名郡。",
   "惟有谢夫人。",
   "从来见拟伦。"
  ],
  "title": "菩萨蛮"
 },
 {
  "id": 400,
  "author": "苏轼",
  "paragraphs": [
   "买田阳羡吾将老。",
   "从来只为溪山好。",
   "来往一虚舟。",
   "聊随物外游。",
   "有书仍懒著。",
   "水调歌归去。",
   "筋力不辞诗。",
   "要须风雨时。"
  ],
  "title": "菩萨蛮"
 },
 {
  "id": 401,
  "author": "苏轼",
  "paragraphs": [
   "落花闲院春衫薄。",
   "薄衫春院闲花落。",
   "迟日恨依依。",
   "依依恨日迟。",
   "梦回莺舌弄。",
   "弄舌莺回梦。",
   "邮便问人羞。",
   "羞人问便邮。"
  ],
  "title": "菩萨蛮"
 },
 {
  "id": 402,
  "author": "苏轼",
  "paragraphs": [
   "火云凝汗挥珠颗。",
   "颗珠挥汗凝云火。",
   "琼暖碧纱轻。",
   "轻纱碧暖琼。",
   "晕腮嫌枕印。",
   "印枕嫌腮晕。",
   "闲照晚妆残。",
   "残妆晚照闲。"
  ],
  "title": "菩萨蛮"
 },
 {
  "id": 403,
  "author": "苏轼",
  "paragraphs": [
   "峤南江浅红梅小。",
   "小梅红浅江南峤。",
   "窥我向疏篱。",
   "篱疏向我窥。",
   "老人行即到。",
   "到即行人老。",
   "离别惜残枝。",
   "枝残惜别离。"
  ],
  "title": "菩萨蛮"
 },
 {
  "id": 404,
  "author": "苏轼",
  "paragraphs": [
   "翠鬟斜幔云垂耳。",
   "耳垂云幔斜鬟翠。",
   "春晚睡昏昏。",
   "昏昏睡晚春。",
   "细花梨雪坠。",
   "坠雪梨花细。",
   "颦浅念谁人。",
   "人谁念浅颦。"
  ],
  "title": "菩萨蛮"
 },
 {
  "id": 405,
  "author": "苏轼",
  "paragraphs": [
   "柳庭风静人眠昼。",
   "昼眠人静风庭柳。",
   "香汗薄衫凉。",
   "凉衫薄汗香。",
   "手红冰碗藕。",
   "藕碗冰红手。",
   "郎笑藕丝长。",
   "长丝藕笑郎。"
  ],
  "title": "菩萨蛮"
 },
 {
  "id": 406,
  "author": "苏轼",
  "paragraphs": [
   "井桐双照新妆冷。",
   "冷妆新照双桐井。",
   "羞对井花愁。",
   "愁花井对羞。",
   "影孤怜夜永。",
   "永夜怜孤影。",
   "楼上不宜秋。",
   "秋宜不上楼。"
  ],
  "title": "菩萨蛮"
 },
 {
  "id": 407,
  "author": "苏轼",
  "paragraphs": [
   "雪花飞暖融香颊。",
   "颊香融暖飞花雪。",
   "欺雪任单衣。",
   "衣单任雪欺。",
   "别时梅子结。",
   "结子梅时别。",
   "归不恨开迟。",
   "迟开恨不归。"
  ],
  "title": "菩萨蛮"
 },
 {
  "id": 408,
  "author": "苏轼",
  "paragraphs": [
   "三度别君来，此别真迟暮。",
   "白尽老髭须，明日淮南去。",
   "酒罢月随人，泪湿花如雾。",
   "後月逐君还，梦绕湖边路。"
  ],
  "title": "生查子"
 },
 {
  "id": 409,
  "author": "苏轼",
  "paragraphs": [
   "金炉犹暖麝煤残。",
   "惜香更把宝钗翻。",
   "重闻处，馀薰在，这一番、气味胜从前。",
   "背人偷盖小蓬山。",
   "更将沈水暗同然。",
   "且图得，氤氲久，为情深、嫌怕断头烟。"
  ],
  "title": "翻香令"
 },
 {
  "id": 410,
  "author": "苏轼",
  "paragraphs": [
   "莫怪归心甚速，西湖自有蛾眉。",
   "若见故人须细说，白发倍当时。",
   "小郑非常强记，二南依旧能诗。",
   "更有鲈鱼堪切脍，儿辈莫教知。"
  ],
  "title": "乌夜啼"
 },
 {
  "id": 411,
  "author": "苏轼",
  "paragraphs": [
   "定场贺老今何在。",
   "几度新声改。",
   "怨声坐使旧声阑。",
   "俗耳只知繁手、不须弹。",
   "断弦拭问谁能晓。",
   "七岁文姬小。",
   "拭教弹作辊雷声。",
   "应有开元遗老、泪纵横。"
  ],
  "title": "虞美人"
 },
 {
  "id": 412,
  "author": "苏轼",
  "paragraphs": [
   "归心正似三春草。",
   "拭著莱衣小。",
   "橘怀几日向翁开。",
   "怀祖已瞋文度、不归来。",
   "禅心已断人间爱。",
   "只有平交在。",
   "笑论瓜葛一枰同。",
   "看取灵光新赋、有家风。"
  ],
  "title": "虞美人"
 },
 {
  "id": 413,
  "author": "苏轼",
  "paragraphs": [
   "湖山信是东南美。",
   "一望弥千里。",
   "使君能得几回来。",
   "便使尊前醉倒、且徘徊。",
   "沙河塘里灯初上。",
   "水调谁家唱。",
   "夜阑风静欲归时。",
   "惟有一江明月、碧琉璃。"
  ],
  "title": "虞美人"
 },
 {
  "id": 414,
  "author": "苏轼",
  "paragraphs": [
   "波声拍枕长淮晓。",
   "隙月窥人小。",
   "无情汴水自东流。",
   "只载一船离恨、向西州。",
   "竹溪花浦曾同醉。",
   "酒味多於泪。",
   "谁教风鉴在尘埃。",
   "酝造一场烦恼、送人来。"
  ],
  "title": "虞美人"
 },
 {
  "id": 415,
  "author": "苏轼",
  "paragraphs": [
   "见说岷峨凄怆，旋闻江汉澄清。",
   "但觉秋来归梦好，西南自有长城。",
   "东府三人最少，西山八国初平。",
   "莫负花溪纵赏，何妨药市微行。",
   "拭问当垆人在否，空教是处闻名。",
   "唱著子渊新曲，应须分外含情。"
  ],
  "title": "河满子"
 },
 {
  "id": 416,
  "author": "苏轼",
  "paragraphs": [
   "睡起画堂，银蒜押帘，珠幕云垂地。",
   "初雨歇，洗出碧罗天，正溶溶养花天气。",
   "一霎暖风回芳草，荣光浮动，掩皱银塘水。",
   "方杏靥匀酥，花鬚吐绣，园林排比红翠。",
   "见乳燕捎蝶过繁枝。",
   "忽一线炉香逐游丝。",
   "昼永人闲，独立斜阳，晚来情味。",
   "便乘兴携将佳丽。",
   "深入芳菲里。",
   "拨胡琴语，轻拢慢捻总伶俐。",
   "看紧约罗裙，急趣檀板，霓裳入破惊鸿起。",
   "颦月临眉，醉霞横脸，歌声悠扬云际。",
   "任满头红雨落花飞。",
   "渐鳷鹊楼西玉蟾低。",
   "尚徘徊、未尽欢意。",
   "君看今古悠悠，浮宦人间世。",
   "这些百岁，光阴几日，三万六千而已。",
   "醉乡路稳不妨行，但人生、要适情耳。"
  ],
  "title": "哨遍"
 },
 {
  "id": 417,
  "author": "苏轼",
  "paragraphs": [
   "我辈情锺，古来谁似龙山宴。",
   "而今楚甸。",
   "戏马馀飞观。",
   "顾谓佳人，不觉秋强半。",
   "筝声远。",
   "鬓云吹乱。",
   "愁入参差雁。"
  ],
  "title": "点绛唇"
 },
 {
  "id": 418,
  "author": "苏轼",
  "paragraphs": [
   "不用悲秋，今年身健还高宴。",
   "江村海甸。",
   "总作空花观。",
   "尚想横汾，兰菊纷相半。",
   "楼船远。",
   "白云飞乱。",
   "空有年年雁。"
  ],
  "title": "点绛唇"
 },
 {
  "id": 419,
  "author": "苏轼",
  "paragraphs": [
   "莫唱阳关，风流公子方终宴。",
   "秦山禹甸。",
   "缥缈真奇观。",
   "北望平原，落日山衔半。",
   "孤帆远。",
   "我歌君乱。",
   "一送西飞雁。"
  ],
  "title": "点绛唇"
 },
 {
  "id": 420,
  "author": "苏轼",
  "paragraphs": [
   "醉漾轻舟，信流引到花深处。",
   "尘缘相误。",
   "无计花间住。",
   "烟水茫茫，千里斜阳暮。",
   "山无数。",
   "乱红如雨。",
   "不记来时路。"
  ],
  "title": "点绛唇"
 },
 {
  "id": 421,
  "author": "苏轼",
  "paragraphs": [
   "月转乌啼，画堂宫徵生离恨。",
   "美人愁闷。",
   "不管罗衣褪。",
   "清泪斑斑，挥断柔肠寸。",
   "嗔人问。",
   "背灯偷搵。",
   "拭尽残妆粉。"
  ],
  "title": "点绛唇"
 },
 {
  "id": 422,
  "author": "苏轼",
  "paragraphs": [
   "满院桃花，尽是刘郎未见。",
   "於中更、一枝纤软。",
   "仙家日月，笑人间春晚。",
   "浓睡起，惊飞乱红千片。",
   "密意难传，羞容易变。",
   "平白地、为伊肠断。",
   "问君终日，怎安排心眼。",
   "须信道，司空自来见惯。"
  ],
  "title": "人娇"
 },
 {
  "id": 423,
  "author": "苏轼",
  "paragraphs": [
   "白发苍颜，正是维摩境界。",
   "空方丈、散花何碍。",
   "朱唇箸点，更髻鬟生彩。",
   "这些个，千生万生只在。",
   "好事心肠，著人情态。",
   "闲窗下、敛云凝黛。",
   "明朝端午，待学纫兰为佩。",
   "寻一首好诗，要书裙带。"
  ],
  "title": "人娇"
 },
 {
  "id": 424,
  "author": "苏轼",
  "paragraphs": [
   "别驾来时，灯火荧煌无数。",
   "向青琐、隙中偷覰。",
   "元来便是，共采鸾仙侣。",
   "方见了，管须低声说与。",
   "百子流苏，千枝宝炬。",
   "人间有、洞房烟雾。",
   "春来何事，故抛人别处。",
   "坐望断，楼中远山归路。"
  ],
  "title": "人娇"
 },
 {
  "id": 425,
  "author": "苏轼",
  "paragraphs": [
   "钱塘风景古来奇。",
   "太守例能诗。",
   "先驱负弩何在，心已誓江西。",
   "花尽後，叶飞时。",
   "雨凄凄。",
   "若为情绪，更问新官，向旧官啼。"
  ],
  "title": "诉衷情"
 },
 {
  "id": 426,
  "author": "苏轼",
  "paragraphs": [
   "海棠珠缀一重重。",
   "清晓近帘栊。",
   "胭脂谁与匀淡，偏向脸边浓。",
   "看叶嫩，惜花红。",
   "意无穷。",
   "如花似叶，岁岁年年，共占春风。"
  ],
  "title": "诉衷情"
 },
 {
  "id": 427,
  "author": "苏轼",
  "paragraphs": [
   "小莲初上琵琶弦。",
   "弹破碧云天。",
   "分明绣阁幽恨，都向曲中传。",
   "肤莹玉，鬓梳蝉。",
   "绮窗前。",
   "素蛾今夜，故故随人，似斗婵娟。"
  ],
  "title": "诉衷情"
 },
 {
  "id": 428,
  "author": "苏轼",
  "paragraphs": [
   "水涵空，山照市。",
   "西汉二疏乡里。",
   "新白发，旧黄金。",
   "故人恩意深。",
   "海东头，山尽处。",
   "自古客槎来去。",
   "槎有信，赴秋期。",
   "使君行不归。"
  ],
  "title": "更漏子"
 },
 {
  "id": 429,
  "author": "苏轼",
  "paragraphs": [
   "平时十月幸兰汤。",
   "玉甃琼梁。",
   "五家车马如水，珠玑满路旁。",
   "翠华一去掩方床。",
   "独留烟树苍苍。",
   "至今清夜月，依前过缭墙。"
  ],
  "title": "华清引"
 },
 {
  "id": 430,
  "author": "苏轼",
  "paragraphs": [
   "华胥梦断人何处。",
   "听得莺啼红树。",
   "几点蔷薇香雨。",
   "寂寞闲庭户。",
   "暖风不解留花住。",
   "片片著人无数。",
   "楼上望春归去。",
   "芳草迷归路。"
  ],
  "title": "桃源忆故人"
 },
 {
  "id": 431,
  "author": "苏轼",
  "paragraphs": [
   "醉醒醒醉。",
   "凭君会取这滋味。",
   "浓斟琥珀香浮蚁。",
   "一到愁肠，别有阳春意。",
   "须将幕席为天地。",
   "歌前起舞花前睡。",
   "从他落魄陶陶里。",
   "犹胜醒醒，惹得闲憔悴。"
  ],
  "title": "醉落魄・一斛珠"
 },
 {
  "id": 432,
  "author": "苏轼",
  "paragraphs": [
   "分携如昨。",
   "人生到处萍飘泊。",
   "偶然相聚还离索。",
   "多病多愁，须信从来错。",
   "尊前一笑休辞却。",
   "天涯同是伤沦落。",
   "故山犹负平生约。",
   "西望峨嵋，长羡归飞鹤。"
  ],
  "title": "醉落魄・一斛珠"
 },
 {
  "id": 433,
  "author": "苏轼",
  "paragraphs": [
   "苍颜华发。",
   "故山归计何时决。",
   "旧交新贵音书绝。",
   "惟有佳人，犹作殷勤别。",
   "离亭欲去歌声咽。",
   "潇潇细雨凉吹颊。",
   "泪珠不用罗巾裛。",
   "弹在罗衣，图得见时说。"
  ],
  "title": "醉落魄・一斛珠"
 },
 {
  "id": 434,
  "author": "苏轼",
  "paragraphs": [
   "轻云微月。",
   "二更酒醒船初发。",
   "孤城回望苍烟合。",
   "公子佳人，不记归时节。",
   "巾偏扇坠藤床滑。",
   "觉来幽梦无人说。",
   "此生飘荡何时歇。",
   "家在西南，长作东南别。"
  ],
  "title": "醉落魄・一斛珠"
 },
 {
  "id": 435,
  "author": "苏轼",
  "paragraphs": [
   "秋帷里。",
   "长漏伴人无寐。",
   "低玉枕凉轻绣被。",
   "一番秋气味。",
   "晓色又侵窗纸。",
   "窗外鸡声初起。",
   "声断几声还到耳。",
   "已明声未已。"
  ],
  "title": "谒金门"
 },
 {
  "id": 436,
  "author": "苏轼",
  "paragraphs": [
   "秋池阁。",
   "风傍晓庭帘幕。",
   "霜叶未衰吹未落。",
   "半惊鸦喜鹊。",
   "自笑浮名情薄。",
   "似与世人疏略。",
   "一片懒心双懒脚。",
   "好教闲处著。"
  ],
  "title": "谒金门"
 },
 {
  "id": 437,
  "author": "苏轼",
  "paragraphs": [
   "今夜雨。",
   "断送一年残暑。",
   "坐听潮声来别浦。",
   "明朝何处去。",
   "孤负金尊绿醑。",
   "来岁今宵圆否。",
   "酒醒梦回愁几许。",
   "夜阑还独语。"
  ],
  "title": "谒金门"
 },
 {
  "id": 438,
  "author": "苏轼",
  "paragraphs": [
   "暮云收尽溢清寒。",
   "银汗无声转玉盘。",
   "此声此夜不长好，明月明年何处看。"
  ],
  "title": "阳关曲"
 },
 {
  "id": 439,
  "author": "苏轼",
  "paragraphs": [
   "受降城下紫髯郎。",
   "戏马台南旧战场。",
   "恨君不取契丹首，金甲牙旗归故乡。"
  ],
  "title": "阳关曲"
 },
 {
  "id": 440,
  "author": "苏轼",
  "paragraphs": [
   "郑庄好客。",
   "容我尊前先堕帻。",
   "落笔生风。",
   "籍籍声名不负公。",
   "高山白早。",
   "莹骨冰肤那解老。",
   "从此南徐。",
   "良夜清风月满湖。"
  ],
  "title": "减字木兰花"
 },
 {
  "id": 441,
  "author": "苏轼",
  "paragraphs": [
   "云鬟倾倒。",
   "醉倚阑干风月好。",
   "凭仗相扶。",
   "误入仙家碧玉壶。",
   "连天衰草。",
   "下走湖南西去道。",
   "一舸姑苏。",
   "便逐鸱夷去得无。"
  ],
  "title": "减字木兰花"
 },
 {
  "id": 442,
  "author": "苏轼",
  "paragraphs": [
   "闽溪珍献。",
   "过海云帆来似箭。",
   "玉座金盘。",
   "不贡奇葩四百年。",
   "轻红酿白。",
   "雅称佳人纤手擘。",
   "骨细肌香。",
   "恰是当年十八娘。"
  ],
  "title": "减字木兰花"
 },
 {
  "id": 443,
  "author": "苏轼",
  "paragraphs": [
   "贤哉令尹。",
   "三仕已之无喜愠。",
   "我独何人。",
   "犹把虚名玷搢绅。",
   "不如归去。",
   "二顷良田无觅处。",
   "归去来兮。",
   "待有良田是几时。"
  ],
  "title": "减字木兰花"
 },
 {
  "id": 444,
  "author": "苏轼",
  "paragraphs": [
   "玉觞无味。",
   "中有佳人千点泪。",
   "学道忘忧。",
   "一念还成不自由。",
   "如今未见。",
   "归去东园花似霰。",
   "一语相开。",
   "匹似当初本不来。"
  ],
  "title": "减字木兰花"
 },
 {
  "id": 445,
  "author": "苏轼",
  "paragraphs": [
   "春光亭下。",
   "流水如今何在也。",
   "岁月如梭。",
   "白首相看拟奈何。",
   "故人重见。",
   "世事年来千万变。",
   "官况阑珊。",
   "惭愧青松守岁寒。"
  ],
  "title": "减字木兰花"
 },
 {
  "id": 446,
  "author": "苏轼",
  "paragraphs": [
   "惟熊佳梦。",
   "释氏老君亲抱送。",
   "壮气横秋。",
   "未满三朝已食牛。",
   "犀钱玉果。",
   "利市平分沾四坐。",
   "多谢无功。",
   "此事如何到得侬。"
  ],
  "title": "减字木兰花"
 },
 {
  "id": 447,
  "author": "苏轼",
  "paragraphs": [
   "晓来风细。",
   "不会鹊声来报喜。",
   "却羡寒梅。",
   "先觉春风一夜来。",
   "香笺一纸。",
   "写尽回文机上意。",
   "欲卷重开。",
   "读遍千回与万回。"
  ],
  "title": "减字木兰花"
 },
 {
  "id": 448,
  "author": "苏轼",
  "paragraphs": [
   "双龙对起。",
   "白甲苍髯烟雨里。",
   "疏影微香。",
   "下有幽人昼梦长。",
   "湖风清软。",
   "双鹊飞来争噪晚。",
   "翠颭红轻。",
   "时下凌宵百尺英。"
  ],
  "title": "减字木兰花"
 },
 {
  "id": 449,
  "author": "苏轼",
  "paragraphs": [
   "琵琶绝艺。",
   "年纪都来十一二。",
   "拨弄么弦。",
   "未解将心指下传。",
   "主人瞋小。",
   "欲向东风先醉倒。",
   "已属君家。",
   "且更从容等待他。"
  ],
  "title": "减字木兰花"
 },
 {
  "id": 450,
  "author": "苏轼",
  "paragraphs": [
   "春牛春杖。",
   "无限春风来海上。",
   "便与春工。",
   "染得桃红似肉红。",
   "春幡春胜。",
   "一阵春风吹酒醒。",
   "不似天涯。",
   "卷起杨花似雪花。"
  ],
  "title": "减字木兰花"
 },
 {
  "id": 451,
  "author": "苏轼",
  "paragraphs": [
   "云容皓白。",
   "破晓玉英纷似织。",
   "风力无端。",
   "欲学杨花更耐寒。",
   "相如未老。",
   "梁苑犹能陪俊少。",
   "莫惹闲愁。",
   "且折江梅上小楼。"
  ],
  "title": "减字木兰花"
 },
 {
  "id": 452,
  "author": "苏轼",
  "paragraphs": [
   "玉房金蕊。",
   "宜在玉人纤手里。",
   "淡月朦胧。",
   "更有微微弄袖风。",
   "温香熟美。",
   "醉慢云鬟垂两耳。",
   "多谢春工。",
   "不是花红是玉红。"
  ],
  "title": "减字木兰花"
 },
 {
  "id": 453,
  "author": "苏轼",
  "paragraphs": [
   "春庭月午。",
   "摇荡香醪光欲舞。",
   "步转迥廊。",
   "半落梅花婉娩香。",
   "轻云薄雾。",
   "总是少年行乐处。",
   "不似秋光。",
   "只与离人照断肠。"
  ],
  "title": "减字木兰花"
 },
 {
  "id": 454,
  "author": "苏轼",
  "paragraphs": [
   "天然宅院。",
   "赛了千千并万万。",
   "说与贤知。",
   "表德元来是胜之。",
   "今来十四。",
   "海里猴儿奴子是。",
   "要赌休痴。",
   "六双骰儿六点儿。"
  ],
  "title": "减字木兰花"
 },
 {
  "id": 455,
  "author": "苏轼",
  "paragraphs": [
   "风卷珠帘自上钩。",
   "萧萧乱叶报新秋。",
   "独携纤手上高楼。",
   "缺月向人舒窈窕，三星当户照绸缪。",
   "香生雾縠见纤柔。"
  ],
  "title": "浣溪沙"
 },
 {
  "id": 456,
  "author": "苏轼",
  "paragraphs": [
   "山下兰芽短浸溪。",
   "松间沙路净无泥。",
   "萧萧暮雨子规啼。",
   "谁道人生无再少，门前流水尚能西。",
   "休将白发唱黄鸡。"
  ],
  "title": "浣溪沙"
 },
 {
  "id": 457,
  "author": "苏轼",
  "paragraphs": [
   "西塞山边白鹭飞。",
   "散花洲外片帆微。",
   "桃花流水鳜鱼肥。",
   "自庇一身青箬笠，相随到处绿蓑衣。",
   "斜风细雨不须归。"
  ],
  "title": "浣溪沙"
 },
 {
  "id": 458,
  "author": "苏轼",
  "paragraphs": [
   "覆块青青麦未苏。",
   "江南云叶暗随车。",
   "临皋烟景世间无。",
   "雨脚半收檐断线，雪林初下瓦疏珠。",
   "归来冰颗乱黏须。"
  ],
  "title": "浣溪沙"
 },
 {
  "id": 459,
  "author": "苏轼",
  "paragraphs": [
   "醉梦醺醺晓未苏。",
   "门前辘辘使君车。",
   "扶头一盏怎生无。",
   "废圃寒蔬挑翠羽，小槽春酒冻真珠。",
   "清香细细嚼梅须。"
  ],
  "title": "浣溪沙"
 },
 {
  "id": 460,
  "author": "苏轼",
  "paragraphs": [
   "雪里餐毡例姓苏。",
   "使君载酒为回车。",
   "天寒酒色转头无。",
   "荐士已闻飞鹗表，报恩应不用蛇珠。",
   "醉中还许揽桓须。"
  ],
  "title": "浣溪沙"
 },
 {
  "id": 461,
  "author": "苏轼",
  "paragraphs": [
   "半夜银山上积苏。",
   "朝来九陌带随车。",
   "涛江烟渚一时无。",
   "空腹有诗衣有结，湿薪如桂米如珠。",
   "冻吟谁伴拈髭须。"
  ],
  "title": "浣溪沙"
 },
 {
  "id": 462,
  "author": "苏轼",
  "paragraphs": [
   "万顷风涛不记苏。",
   "雪晴江上麦千车。",
   "但令人饱我愁无。",
   "翠袖倚风萦柳絮，绛唇得酒烂樱珠。",
   "尊前呵手镊霜须。"
  ],
  "title": "浣溪沙"
 },
 {
  "id": 463,
  "author": "苏轼",
  "paragraphs": [
   "珠桧丝杉冷欲霜。",
   "山城歌舞助凄凉。",
   "且餐山色饮湖光。",
   "共挽朱幡留半日，强揉青蕊作重阳。",
   "不知明日为谁黄。"
  ],
  "title": "浣溪沙"
 },
 {
  "id": 464,
  "author": "苏轼",
  "paragraphs": [
   "菊暗荷枯一夜霜。",
   "新苞绿叶照林光。",
   "竹篱茅舍出青黄。",
   "香雾噀人惊半破，清泉流齿怯初尝。",
   "吴姬三日手犹香。"
  ],
  "title": "浣溪沙"
 },
 {
  "id": 465,
  "author": "苏轼",
  "paragraphs": [
   "雪颔霜髯不自惊。",
   "更将翦采发春荣。",
   "羞颜未醉已先赬。",
   "莫唱黄鸡并白发，且呼张丈唤殷兄。",
   "有人归去欲卿卿。"
  ],
  "title": "浣溪沙"
 },
 {
  "id": 466,
  "author": "苏轼",
  "paragraphs": [
   "料峭东风翠幕惊。",
   "云何不饮对公荣。",
   "水晶盘莹玉鳞赬。",
   "花影莫孤三夜月，朱颜未称五年兄。",
   "翰林子墨主人卿。"
  ],
  "title": "浣溪沙"
 },
 {
  "id": 467,
  "author": "苏轼",
  "paragraphs": [
   "照日深红暖见鱼。",
   "连溪绿暗晚藏乌。",
   "黄童白叟聚睢盱。",
   "糜鹿逢人虽未惯，猿揉闻鼓不须呼。",
   "归家说与采桑姑。"
  ],
  "title": "浣溪沙"
 },
 {
  "id": 468,
  "author": "苏轼",
  "paragraphs": [
   "旋抹红妆看使君。",
   "三三五五棘篱门。",
   "相挨踏破蒨罗裙。",
   "老幼扶携收麦社，乌鸢翔舞赛神村。",
   "道逢醉叟卧黄昏。"
  ],
  "title": "浣溪沙"
 },
 {
  "id": 469,
  "author": "苏轼",
  "paragraphs": [
   "麻叶层层苘叶光。",
   "谁家煮蚕一村香。",
   "隔篱娇语络丝娘。",
   "垂白杖藜抬醉眼，捋青捣麨软饥肠。",
   "问言豆叶几时黄。"
  ],
  "title": "浣溪沙"
 },
 {
  "id": 470,
  "author": "苏轼",
  "paragraphs": [
   "簌簌衣巾落枣花。",
   "村南村北响缲车。",
   "牛衣古柳卖黄瓜。",
   "酒困路长惟欲睡，日高人渴漫思茶。",
   "敲门试问野人家。"
  ],
  "title": "浣溪沙"
 },
 {
  "id": 471,
  "author": "苏轼",
  "paragraphs": [
   "软草平莎过雨新。",
   "轻沙走马路无尘。",
   "何时收拾耦耕身。",
   "日暖桑麻光似泼，风来蒿艾气如薰。",
   "使君元是此中人。"
  ],
  "title": "浣溪沙"
 },
 {
  "id": 472,
  "author": "苏轼",
  "paragraphs": [
   "道字娇讹苦未成。",
   "未应春阁梦多情。",
   "朝来何事绿鬟倾。",
   "彩索身轻长趁燕，红窗睡重不闻莺。",
   "困人天气近清明。"
  ],
  "title": "浣溪沙"
 },
 {
  "id": 473,
  "author": "苏轼",
  "paragraphs": [
   "缥缈危楼紫翠间。",
   "良辰乐事古难全。",
   "感时怀旧独凄然。",
   "璧月琼枝空夜夜，菊花人貌自年年。",
   "不知来岁与谁看。"
  ],
  "title": "浣溪沙"
 },
 {
  "id": 474,
  "author": "苏轼",
  "paragraphs": [
   "桃李溪边驻画轮。",
   "鹧鸪声里倒清尊。",
   "夕阳虽好近黄昏。",
   "香在衣裳妆在臂，水连芳草月连云。",
   "几时归去不销魂。"
  ],
  "title": "浣溪沙"
 },
 {
  "id": 475,
  "author": "苏轼",
  "paragraphs": [
   "四面垂杨十里荷。",
   "问云何处最花多。",
   "画楼南畔夕阳和。",
   "天气乍凉人寂寞，光阴须得酒消磨。",
   "且来花里听笙歌。"
  ],
  "title": "浣溪沙"
 },
 {
  "id": 476,
  "author": "苏轼",
  "paragraphs": [
   "一别姑苏已四年。",
   "秋风南浦送归船。",
   "画帘重见水中仙。",
   "霜鬓不须催我老，杏花依旧驻君颜。",
   "夜阑相对梦魂间。"
  ],
  "title": "浣溪沙"
 },
 {
  "id": 477,
  "author": "苏轼",
  "paragraphs": [
   "惟见眉间一点黄。",
   "诏书催发羽书忙。",
   "从教娇泪洗红妆。",
   "上殿云宵生羽翼，论兵齿颊带风霜。",
   "归来衫袖有天香。"
  ],
  "title": "浣溪沙"
 },
 {
  "id": 478,
  "author": "苏轼",
  "paragraphs": [
   "长记鸣琴子贱堂。",
   "朱颜绿发映垂杨。",
   "如今秋鬓数茎霜。",
   "聚散交游如梦寐，升沈闲事莫思量。",
   "仲卿终不避桐乡。"
  ],
  "title": "浣溪沙"
 },
 {
  "id": 479,
  "author": "苏轼",
  "paragraphs": [
   "风压轻云贴水飞。",
   "乍晴池馆燕争泥。",
   "沈郎多病不胜衣。",
   "沙上不闻鸿雁信，竹间时听鹧鸪啼。",
   "此情惟有落花知。"
  ],
  "title": "浣溪沙"
 },
 {
  "id": 480,
  "author": "苏轼",
  "paragraphs": [
   "罗袜空飞洛浦尘。",
   "锦袍不见谪仙人。",
   "携壶藉草亦天真。",
   "玉粉轻黄千岁药，雪花浮动万家春。",
   "醉归江路野梅新。"
  ],
  "title": "浣溪沙"
 },
 {
  "id": 481,
  "author": "苏轼",
  "paragraphs": [
   "白雪清词出坐间。",
   "爱君才器两俱全。",
   "异乡风景却依然。",
   "可恨相逢能几日，不知重会是何年。",
   "茱萸仔细更重看。"
  ],
  "title": "浣溪沙"
 },
 {
  "id": 482,
  "author": "苏轼",
  "paragraphs": [
   "细雨斜风作晓寒。",
   "淡烟疏柳媚晴滩。",
   "入淮清洛渐漫漫。",
   "雪沫乳花浮午盏，蓼茸蒿笋试春盘。",
   "人间有味是清欢。"
  ],
  "title": "浣溪沙"
 },
 {
  "id": 483,
  "author": "苏轼",
  "paragraphs": [
   "门外东风雪洒裾。",
   "山头回首望三吴。",
   "不应弹铗为无鱼。",
   "上党从来天下脊，先生元是古之儒。",
   "时平不用鲁连书。"
  ],
  "title": "浣溪沙"
 },
 {
  "id": 484,
  "author": "苏轼",
  "paragraphs": [
   "惭愧今年二麦丰。",
   "千畦细浪舞晴空。",
   "化工馀力染夭红。",
   "归去山公应倒载，阑街拍手笑儿童。",
   "甚时名作锦薰笼。"
  ],
  "title": "浣溪沙"
 },
 {
  "id": 485,
  "author": "苏轼",
  "paragraphs": [
   "芍药樱桃两斗新。",
   "名园高会送芳辰。",
   "洛阳初夏广陵春。",
   "红玉半开菩萨面，丹砂浓点柳枝唇。",
   "尊前还有个中人。"
  ],
  "title": "浣溪沙"
 },
 {
  "id": 486,
  "author": "苏轼",
  "paragraphs": [
   "学画鸦儿正妙年。",
   "阳城下蔡困嫣然。",
   "凭君莫唱短因缘。",
   "雾帐吹笙香袅袅，霜庭按舞月娟娟。",
   "曲终红袖落双缠。"
  ],
  "title": "浣溪沙"
 },
 {
  "id": 487,
  "author": "苏轼",
  "paragraphs": [
   "一梦江湖费五年。",
   "归来风物故依然。",
   "相逢一醉是前缘。",
   "迁客不应常眊矂，使君为出小婵娟。",
   "翠鬟聊著小诗缠。"
  ],
  "title": "浣溪沙"
 },
 {
  "id": 488,
  "author": "苏轼",
  "paragraphs": [
   "轻汗微微透碧纨。",
   "明朝端午浴芳兰。",
   "流香涨腻满晴川。",
   "彩线轻缠红玉臂，小符斜挂绿云鬟。",
   "佳人相见一千年。"
  ],
  "title": "浣溪沙"
 },
 {
  "id": 489,
  "author": "苏轼",
  "paragraphs": [
   "徐邈能中酒圣贤。",
   "刘伶席地幕青天。",
   "潘郎白璧为谁连。",
   "无可奈何新白发，不如归去旧青山。",
   "恨无人借买山钱。"
  ],
  "title": "浣溪沙"
 },
 {
  "id": 490,
  "author": "苏轼",
  "paragraphs": [
   "倾盖相逢胜白头。",
   "故山空复梦松楸。",
   "此心安处是菟裘。",
   "卖剑买牛吾欲老，乞浆得酒更何求。",
   "愿为辞社宴春秋。"
  ],
  "title": "浣溪沙"
 },
 {
  "id": 491,
  "author": "苏轼",
  "paragraphs": [
   "炙手无人傍屋头。",
   "萧萧晚雨脱梧楸。",
   "谁怜季子敞貂裘。",
   "顾我已无当世望，似君须向古人求。",
   "岁寒松柏肯惊秋。"
  ],
  "title": "浣溪沙"
 },
 {
  "id": 492,
  "author": "苏轼",
  "paragraphs": [
   "画隼横江喜再游。",
   "老鱼跳槛识清讴。",
   "流年未肯付东流。",
   "黄菊篱边无怅望，白云乡里有温柔。",
   "挽回霜鬓莫教休。"
  ],
  "title": "浣溪沙"
 },
 {
  "id": 493,
  "author": "苏轼",
  "paragraphs": [
   "双溪月。",
   "清光遍照双荷叶。",
   "双荷叶。",
   "红心未偶，绿衣偷结。",
   "背风迎雨流珠滑。",
   "轻舟短棹先秋折。",
   "先秋折。",
   "烟鬟未上，玉杯微缺。"
  ],
  "title": "双荷叶・忆秦娥"
 },
 {
  "id": 494,
  "author": "苏轼",
  "paragraphs": [
   "采菱拾翠，算似此佳名，阿谁消得。",
   "采菱拾翠，称使君知客。",
   "千金买、采菱拾翠，更罗裙、满把珍珠结。",
   "采菱拾翠，正髻鬟初合。",
   "真个、采菱拾翠，但深怜轻拍。",
   "一双手、采菱拾翠，绣衾下、抱著俱香滑。",
   "采菱拾翠，待到京寻觅。"
  ],
  "title": "皂罗特髻"
 },
 {
  "id": 495,
  "author": "苏轼",
  "paragraphs": [
   "霞苞电荷碧。",
   "天然地、别是风流标格。",
   "重重青盖下，千娇照水，好红红白白。",
   "每怅望、明月清风夜，甚低迷不语，妖邪无力。",
   "终须放、船儿去，清香深处住，看伊颜色。"
  ],
  "title": "荷华媚"
 },
 {
  "id": 496,
  "author": "苏轼",
  "paragraphs": [
   "三年枕上吴中路。",
   "遣黄耳、随君去。",
   "若到松江呼小渡。",
   "莫惊鸥鹭，四桥尽是，老子经行处。",
   "辋川图上看春暮。",
   "常记高人右丞句。",
   "作个归期天已许。",
   "春衫犹是，小蛮针线，曾湿西湖雨。"
  ],
  "title": "青玉案"
 },
 {
  "id": 497,
  "author": "苏轼",
  "paragraphs": [
   "些小白须何用染。",
   "几人得见星星点。",
   "作郡浮光虽似箭。",
   "君莫厌。",
   "也应胜我三年贬。",
   "我欲自嗟还不敢。",
   "向来三郡宁非忝。",
   "婚嫁事稀年冉冉。",
   "知有渐。",
   "千钧重担从头减。"
  ],
  "title": "渔家傲"
 },
 {
  "id": 498,
  "author": "苏轼",
  "paragraphs": [
   "前瞻马耳九仙山。",
   "碧连天。",
   "晚云闲。",
   "城上高台，真个是超然。",
   "莫使匆匆云雨散，今夜里，月婵娟。",
   "小溪鸥鹭静联拳。",
   "去翩翩。",
   "点轻烟。",
   "人事凄凉，回首便他年。",
   "莫忘使君歌笑处，垂柳下，矮槐前。"
  ],
  "title": "江城子"
 },
 {
  "id": 499,
  "author": "苏轼",
  "paragraphs": [
   "墨云拖雨过西楼。",
   "水东流。",
   "晚烟收。",
   "柳外残阳，回照动帘钩。",
   "今夜巫山真个好，花未落，酒新篘。",
   "美人微笑转星眸。",
   "月华羞。",
   "捧金瓯。",
   "歌扇萦风，吹散一春愁。",
   "拭问江南诸伴侣，谁似我，醉扬州。"
  ],
  "title": "江城子"
 },
 {
  "id": 500,
  "author": "苏轼",
  "paragraphs": [
   "未倦长卿游。",
   "漫舞夭歌烂不收。",
   "不是使君能矫世，谁留。",
   "教有琼梳脱麝油。",
   "香粉镂金球。",
   "花艳红笺笔欲流。",
   "从此丹唇并皓齿，清柔。",
   "唱遍山东一百州。"
  ],
  "title": "南乡子"
 },
 {
  "id": 501,
  "author": "苏轼",
  "paragraphs": [
   "绣鞅玉环游。",
   "灯晃帘疏笑却收。",
   "久立香车催欲上，还留。",
   "更且檀唇点杏油。",
   "花遍六么球。",
   "面旋回风带雪流。",
   "春入腰肢金缕细，轻柔。",
   "种柳应须柳柳州。"
  ],
  "title": "南乡子"
 },
 {
  "id": 502,
  "author": "苏轼",
  "paragraphs": [
   "娟娟侵鬓妆痕浅。",
   "双颦相媚弯如翦。",
   "一瞬百般宜。",
   "无论笑与啼。",
   "酒阑思翠被。",
   "特故腾腾地。",
   "生怕促归轮。",
   "微波先注人。"
  ],
  "title": "菩萨蛮"
 },
 {
  "id": 503,
  "author": "苏轼",
  "paragraphs": [
   "涂香莫惜莲承步。",
   "长愁罗袜凌波去。",
   "只见舞迥风。",
   "都无行处踪。",
   "偷穿宫样稳。",
   "并立双趺困。",
   "纤妙说应难。",
   "须从掌上看。"
  ],
  "title": "菩萨蛮"
 },
 {
  "id": 504,
  "author": "苏轼",
  "paragraphs": [
   "玉环坠耳黄金饰。",
   "轻衫罩体香罗碧。",
   "缓步困春醪。",
   "春融脸上桃。",
   "花钿从委地。",
   "谁与郎为意。",
   "常爱月华清。",
   "此时憎月明。"
  ],
  "title": "菩萨蛮"
 },
 {
  "id": 505,
  "author": "苏轼",
  "paragraphs": [
   "别酒劝君君一醉。",
   "清润潘郎，又是何郎婿。",
   "记取钗头新利市。",
   "莫将分付东邻子。",
   "回首长安佳丽地。",
   "三十年前，我是风流帅。",
   "为向青楼寻旧事。",
   "花枝缺处馀名字。"
  ],
  "title": "蝶恋花"
 },
 {
  "id": 506,
  "author": "苏轼",
  "paragraphs": [
   "泛泛东风初破五。",
   "江柳微黄，万万千千缕。",
   "佳气郁葱来绣户。",
   "当年江上生奇女。",
   "一盏寿觞谁与举。",
   "三个明珠，膝上王文度。",
   "放尽穷鳞看圉圉。",
   "天公为下曼陀雨。"
  ],
  "title": "蝶恋花"
 },
 {
  "id": 507,
  "author": "苏轼",
  "paragraphs": [
   "入袂轻风不破尘。",
   "玉簪犀璧醉佳辰。",
   "一番红粉为谁新。",
   "团扇只堪题往事，新丝那解系行人。",
   "酒阑滋味思残春。"
  ],
  "title": "浣溪沙"
 },
 {
  "id": 508,
  "author": "苏轼",
  "paragraphs": [
   "几共查梨到雪霜。",
   "一经题品便生光。",
   "木奴何处避雌黄。",
   "北客有来初未识，南金无价喜新尝。",
   "含滋嚼句齿牙香。"
  ],
  "title": "浣溪沙"
 },
 {
  "id": 509,
  "author": "苏轼",
  "paragraphs": [
   "山色横侵蘸晕霞。",
   "湘川风静吐寒花。",
   "远林屋散尚啼鸦。",
   "梦到故园多少路，酒醒南望隔天涯。",
   "月明千里照平沙。"
  ],
  "title": "浣溪沙"
 },
 {
  "id": 510,
  "author": "苏轼",
  "paragraphs": [
   "神闲意定。",
   "万籁收声天地静。",
   "玉指冰弦。",
   "未动宫商意已传。",
   "悲风流水。",
   "写处寥寥千古意。",
   "归去无眠。",
   "一夜馀音在耳边。"
  ],
  "title": "减字木兰花"
 },
 {
  "id": 511,
  "author": "苏轼",
  "paragraphs": [
   "柔和性气。",
   "雅称佳名呼懿懿。",
   "解舞能讴。",
   "绝妙年中有品流。",
   "眉长眼细。",
   "淡淡梳妆新绾髻。",
   "懊恼风情。",
   "春著花枝百态生。"
  ],
  "title": "减字木兰花"
 },
 {
  "id": 512,
  "author": "苏轼",
  "paragraphs": [
   "莺初解语。",
   "最是一年春好处。",
   "微雨如酥。",
   "草色遥看近却无。",
   "休辞醉倒。",
   "花不看开人易老。",
   "莫待春回。",
   "颠倒红英间绿苔。"
  ],
  "title": "减字木兰花"
 },
 {
  "id": 513,
  "author": "苏轼",
  "paragraphs": [
   "江南游女。",
   "问我何年归得去。",
   "雨细风微。",
   "雨足如霜挽纻衣。",
   "江亭夜语。",
   "喜见京华新样舞。",
   "莲步轻飞。",
   "迁客今朝始是归。"
  ],
  "title": "减字木兰花"
 },
 {
  "id": 514,
  "author": "苏轼",
  "paragraphs": [
   "娇多媚�伞�",
   "体柳轻盈千万态。",
   "殢主尤宾。",
   "敛黛含嚬喜又嗔。",
   "徐君乐饮。",
   "笑谑从伊情意恁。",
   "脸嫩敷红。",
   "花倚朱阑裹住风。"
  ],
  "title": "减字木兰花"
 },
 {
  "id": 515,
  "author": "苏轼",
  "paragraphs": [
   "双鬟绿坠。",
   "娇眼横波眉黛翠。",
   "妙舞蹁跹。",
   "掌上身轻意态妍。",
   "曲穷力困。",
   "笑倚人旁香喘喷。",
   "老大逢欢。",
   "昏眼犹能仔细看。"
  ],
  "title": "减字木兰花"
 },
 {
  "id": 516,
  "author": "苏轼",
  "paragraphs": [
   "天真雅丽。",
   "容态温柔心性慧。",
   "响亮歌喉。",
   "遏住行云翠不收。",
   "妙词佳曲。",
   "啭出新声能断续。",
   "重客多情。",
   "满劝金卮玉手擎。"
  ],
  "title": "减字木兰花"
 },
 {
  "id": 517,
  "author": "苏轼",
  "paragraphs": [
   "见说东园好，能消北客愁。",
   "虽非吾土且登楼。",
   "行尽江南南岸、此淹留。",
   "短日明枫缬，清霜暗菊逑。",
   "流年回首付东流。",
   "凭仗挽回潘鬓、莫教秋。"
  ],
  "title": "南歌子"
 },
 {
  "id": 518,
  "author": "苏轼",
  "paragraphs": [
   "城头月落尚啼乌。",
   "朱舰红船早满湖。",
   "鼓吹未容迎五马，水云先已漾双凫。",
   "映山黄帽螭头舫，夹岸青烟鹊尾炉。",
   "老病逢春只思睡，独求僧榻寄须臾。"
  ],
  "title": "瑞鹧鸪"
 },
 {
  "id": 519,
  "author": "苏轼",
  "paragraphs": [
   "谁道东阳都瘦损，凝然点漆精神。",
   "瑶林终自隔风尘，试看披鹤氅，仍是谪仙人。",
   "省可清言挥玉麈，真须保器全真。",
   "风流何似道家纯。",
   "不应同蜀客，惟爱卓文君。"
  ],
  "title": "临江仙"
 },
 {
  "id": 520,
  "author": "苏轼",
  "paragraphs": [
   "玉肌铅粉傲秋霜。",
   "准拟凤呼凰。",
   "伶伦不见，清香未吐，且糠秕吹扬。",
   "到处成双君独只，空无数、烂文章。",
   "一点香檀，谁能借箸，无复似张良。"
  ],
  "title": "少年游"
 },
 {
  "id": 521,
  "author": "苏轼",
  "paragraphs": [
   "洛城春晚。",
   "垂杨乱掩红楼半。",
   "小池轻浪纹如篆。",
   "烛下花前，曾醉离歌宴。",
   "自惜风流云雨散。",
   "关山有限情无限。",
   "待君重见寻芳伴。",
   "为说相思、目断西楼燕。"
  ],
  "title": "一斛珠"
 },
 {
  "id": 522,
  "author": "苏轼",
  "paragraphs": [
   "闲倚胡床，庾公楼外峰千朵。",
   "与谁同坐。",
   "明月清风我。",
   "别乘一来，有唱应须和。",
   "还知麽。",
   "自从添个。",
   "风月平分破。"
  ],
  "title": "点绛唇"
 },
 {
  "id": 523,
  "author": "苏轼",
  "paragraphs": [
   "红杏飘香，柳含烟翠拖轻缕。",
   "水边朱户。",
   "尽卷黄昏雨。",
   "烛影摇风，一枕伤春绪。",
   "归不去。",
   "凤楼何处。",
   "芳草迷归路。"
  ],
  "title": "点绛唇"
 },
 {
  "id": 524,
  "author": "苏轼",
  "paragraphs": [
   "持杯遥劝天边月。",
   "愿月圆无缺。",
   "持杯复更劝花枝。",
   "且愿花枝长在、莫离披。",
   "持杯月下花前醉。",
   "休问荣枯事。",
   "此欢能有几人知。",
   "对酒逢花不饮、待何时。"
  ],
  "title": "虞美人"
 },
 {
  "id": 525,
  "author": "苏轼",
  "paragraphs": [
   "走马探花花发未。",
   "人与化工俱不易。",
   "千回来绕百回看，蜂作婢。",
   "莺为使。",
   "谷雨清明空屈指。",
   "白发卢郎情未已。",
   "一夜翦刀收玉蕊。",
   "尊前还对断肠红，人有泪。",
   "花无意。",
   "明日酒醒应满地。"
  ],
  "title": "天仙子"
 },
 {
  "id": 526,
  "author": "苏轼",
  "paragraphs": [
   "千骑试春游。",
   "小雨如酥落便收。",
   "能使江东归老客，迟留。",
   "白酒无声滑泻油。",
   "飞火乱星逑。",
   "浅黛横波翠欲流。",
   "不似白云乡外冷，温柔。",
   "此去淮南第一州。"
  ],
  "title": "南乡子"
 },
 {
  "id": 527,
  "author": "苏轼",
  "paragraphs": [
   "缥缈红妆照浅溪。",
   "薄云疏雨不成泥。",
   "送君何处古台西。",
   "废沼夜来秋水满，茂林深处晚莺啼。",
   "行人肠断草凄迷。"
  ],
  "title": "浣溪沙"
 },
 {
  "id": 528,
  "author": "苏轼",
  "paragraphs": [
   "阳羡姑苏已买田。",
   "相逢谁信是前缘。",
   "莫教便唱水如天。",
   "我作洞霄君作守，白头相对故依然。",
   "西湖知有几同年。"
  ],
  "title": "浣溪沙"
 },
 {
  "id": 529,
  "author": "苏轼",
  "paragraphs": [
   "空床响琢。",
   "花上春禽冰上雹。",
   "醉梦尊前。",
   "惊起湖风入坐寒。",
   "转关镬索。",
   "春水流弦霜入拨。",
   "月堕更阑。",
   "更请宫高奏独弹。"
  ],
  "title": "减字木兰花"
 },
 {
  "id": 530,
  "author": "苏轼",
  "paragraphs": [
   "回风落景。",
   "散乱东墙疏竹影。",
   "满坐清微。",
   "入袖寒泉不湿衣。",
   "梦回酒醒。",
   "百尺飞澜鸣碧井。",
   "雪洒冰麾。",
   "散落佳人白玉肌。"
  ],
  "title": "减字木兰花"
 },
 {
  "id": 531,
  "author": "苏轼",
  "paragraphs": [
   "海南奇宝。",
   "铸出团团如栲栳。",
   "曾到崑崙。",
   "乞得山头玉女盆。",
   "绛州王老。",
   "百岁痴顽推不倒。",
   "海口如门。",
   "一派黄流已电奔。"
  ],
  "title": "减字木兰花"
 },
 {
  "id": 532,
  "author": "苏轼",
  "paragraphs": [
   "北望平川。",
   "野水荒湾。",
   "共寻春、飞步孱颜。",
   "和风弄袖，香雾萦鬟。",
   "正酒酣时，人语笑，白云间。",
   "飞鸿落照，相将归去，澹娟娟、玉宇清闲。",
   "何人无事，宴坐空山。",
   "望长桥上，灯火乱，使君还。"
  ],
  "title": "行香子"
 },
 {
  "id": 533,
  "author": "苏轼",
  "paragraphs": [
   "柳花飞处麦摇波。",
   "晚湖净鉴新磨。",
   "小舟飞棹去如梭。",
   "齐唱采菱歌。",
   "平野水云溶漾，小楼风日晴和。",
   "济南何在暮云多。",
   "归去奈愁何。"
  ],
  "title": "画堂春"
 },
 {
  "id": 534,
  "author": "苏轼",
  "paragraphs": [
   "烟外倚危楼，初见远灯明灭。",
   "却跨玉虹归去，看洞天星月。",
   "当时张范风流在，况一尊浮雪。",
   "莫问世间何事，与剑头微吷。"
  ],
  "title": "好事近"
 },
 {
  "id": 535,
  "author": "苏轼",
  "paragraphs": [
   "红杏了，夭桃尽，独自占春芳。",
   "不比人间兰麝，自然透骨生香。",
   "对酒莫相忘。",
   "似佳人、兼合明光。",
   "只忧长笛吹花落，除是宁王。"
  ],
  "title": "占春芳"
 },
 {
  "id": 536,
  "author": "苏轼",
  "paragraphs": [
   "云鬓裁新绿，霞衣曳晓红。",
   "待歌凝立翠筵中。",
   "一朵彩云何事、下巫峰。",
   "趁拍鸾飞镜，回身燕漾空。",
   "莫翻红袖过帘栊。",
   "怕被杨花句引、嫁东风。"
  ],
  "title": "南歌子"
 },
 {
  "id": 537,
  "author": "苏轼",
  "paragraphs": [
   "昨日出东城。",
   "拭探春情。",
   "墙头红杏暗如倾。",
   "槛内群芳芽未吐，早已回春。",
   "绮陌敛香尘。",
   "雪霁前村。",
   "东君用意不辞辛。",
   "料想春光先到处，吹绽梅英。"
  ],
  "title": "浪淘沙"
 },
 {
  "id": 538,
  "author": "苏轼",
  "paragraphs": [
   "元宵似是欢游好。",
   "何况公庭民讼少。",
   "万家游赏上春台，十里神仙迷海岛。",
   "平原不似高阳傲。",
   "促席雍容陪语笑。",
   "坐中有客醉多情，不惜玉山拼醉倒。"
  ],
  "title": "木兰花令"
 },
 {
  "id": 539,
  "author": "苏轼",
  "paragraphs": [
   "经旬未识东君信。",
   "一夕薰风来解愠。",
   "红绡衣薄麦秋寒，绿绮韵低梅雨润。",
   "瓜头绿染山光嫩。",
   "弄色金桃新傅粉。",
   "日高慵卷水晶帘，犹带春醪红玉困。"
  ],
  "title": "木兰花令"
 },
 {
  "id": 540,
  "author": "苏轼",
  "paragraphs": [
   "冰肌自是生来瘦。",
   "那更分飞後。",
   "日长帘暮望黄昏。",
   "及至黄昏时候、转销魂。",
   "君还知道相思苦。",
   "怎忍抛奴去。",
   "不辞迢递过关山。",
   "只恐别郎容易、见郎难。"
  ],
  "title": "虞美人"
 },
 {
  "id": 541,
  "author": "苏轼",
  "paragraphs": [
   "深深庭院清明过。",
   "桃李初红破。",
   "柳丝搭在玉阑干。",
   "帘外潇潇微雨、做轻寒。",
   "晚晴台榭增明媚。",
   "已拼花前醉。",
   "更阑人静月侵廊。",
   "独自行来行去、好思量。"
  ],
  "title": "虞美人"
 },
 {
  "id": 542,
  "author": "苏轼",
  "paragraphs": [
   "昨夜渡江何处宿，望中疑是秦淮。",
   "月明谁起笛中哀。",
   "多情王谢女，相逐过江来。",
   "云雨未成还又散，思量好事难谐。",
   "凭陵急桨两相催。",
   "想伊归去後，应似我情怀。"
  ],
  "title": "临江仙"
 },
 {
  "id": 543,
  "author": "苏轼",
  "paragraphs": [
   "春事阑珊芳草歇。",
   "客里风光，又过清明节。",
   "小院黄昏人忆别。",
   "落红处处闻啼鴂。",
   "咫尺江山分楚越。",
   "目断魂销，应是音尘绝。",
   "梦破五更心欲折。",
   "角声吹落梅花月。"
  ],
  "title": "蝶恋花"
 },
 {
  "id": 544,
  "author": "苏轼",
  "paragraphs": [
   "记得画屏初会遇。",
   "好梦惊回，望断高唐路。",
   "燕子双飞来又去。",
   "纱窗几度春光暮。",
   "那日绣帘相见处。",
   "低眼佯行，笑整香云缕。",
   "敛尽春山羞不语。",
   "人前深意难轻诉。"
  ],
  "title": "蝶恋花"
 },
 {
  "id": 545,
  "author": "苏轼",
  "paragraphs": [
   "昨夜秋风来万里。",
   "月上屏帏，冷透人衣袂。",
   "有客抱衾愁不寐。",
   "那堪玉漏长如岁。",
   "羁舍留连归计未。",
   "梦断魂销，一枕相思泪。",
   "衣带渐宽无别意。",
   "新书报我添憔悴。"
  ],
  "title": "蝶恋花"
 },
 {
  "id": 546,
  "author": "苏轼",
  "paragraphs": [
   "雨霰疏疏经泼火。",
   "巷陌秋千。",
   "犹未清明过。",
   "杏子梢头香蕾破。",
   "淡红褪白胭脂涴。",
   "苦被多情相折挫。",
   "病绪厌厌，浑似年时个。",
   "绕遍回廊还独坐。",
   "月笼云暗重门锁。"
  ],
  "title": "蝶恋花"
 },
 {
  "id": 547,
  "author": "苏轼",
  "paragraphs": [
   "蝶懒莺慵春过半。",
   "花落狂风，小院残红满。",
   "午醉未醒红日晚。",
   "黄昏帘暮无人卷。",
   "云鬓蓬松眉黛浅。",
   "总是愁媒，欲诉谁消遣。",
   "未信此情难系绊。",
   "杨花犹有东风管。"
  ],
  "title": "蝶恋花"
 },
 {
  "id": 548,
  "author": "苏轼",
  "paragraphs": [
   "临水纵横回晚鞚。",
   "归来转觉情怀动。",
   "梅笛烟中闻几弄。",
   "秋阴重。",
   "西山雪淡云凝冻。",
   "美酒一杯谁与共。",
   "尊前舞雪狂歌送。",
   "腰跨金鱼旌旆拥。",
   "将何用。",
   "只堪妆点浮生梦。"
  ],
  "title": "渔家傲"
 },
 {
  "id": 549,
  "author": "苏轼",
  "paragraphs": [
   "挂轻帆，飞急桨，还过钓台路。",
   "酒病无聊，敧枕听鸣橹。",
   "断肠簇簇云山，重重烟树，回首望、孤城何处。",
   "闲离阻。",
   "谁念萦损襄王，何曾梦云雨。",
   "旧恨前欢，心事两无据。",
   "要知欲见无由，痴心犹自，倩人道、一声传语。"
  ],
  "title": "祝英台近"
 },
 {
  "id": 550,
  "author": "苏轼",
  "paragraphs": [
   "邃院重帘何处，惹得多情，愁对风光。",
   "睡起酒阑花谢，蝶乱蜂忙。",
   "今夜何人，吹笙北岭，待月西厢。",
   "空怅望处，一株红杏，斜倚低墙。",
   "羞颜易变，傍人先觉，到处被著猜防。",
   "谁信道，些儿恩爱，无限凄凉。",
   "好事若无间阻，幽欢却是寻常。",
   "一般滋味，就中香美，除是偷尝。"
  ],
  "title": "雨中花慢"
 },
 {
  "id": 551,
  "author": "苏轼",
  "paragraphs": [
   "凭高眺远，见长空万里，云无留迹。",
   "桂魄飞来光射处，冷浸一天秋碧。",
   "玉宇琼楼，乘鸾来去，人在清凉国。",
   "江山如画，望中烟树历历。",
   "我醉拍手狂歌，举杯邀月，对影成三客。",
   "起舞徘徊风露下，今夕不知何夕。",
   "便欲乘风，翻然归去，何用骑鹏翼。",
   "水晶宫里，一声吹断横笛。"
  ],
  "title": "念奴娇"
 },
 {
  "id": 552,
  "author": "苏轼",
  "paragraphs": [
   "小沟东接长江，柳堤苇岸连云际。",
   "烟村潇洒，人闲一哄，渔樵早市。",
   "永昼端居，寸阴虚度，了成何事。",
   "但丝莼玉藕，珠粳锦鲤，相留恋，又经岁。",
   "因念浮丘旧侣，惯瑶池、羽觞沈醉。",
   "青鸾歌舞，铢衣摇曳，壶中天地。",
   "飘堕人间，步虚声断，寒露风细。",
   "抱素琴，独向银蟾影里，此怀难寄。"
  ],
  "title": "水龙吟"
 },
 {
  "id": 553,
  "author": "苏轼",
  "paragraphs": [
   "渔父饮，谁家去。",
   "鱼蟹一时分付。",
   "酒无多少醉为期，彼此不论钱数。"
  ],
  "title": "渔父・渔歌子"
 },
 {
  "id": 554,
  "author": "苏轼",
  "paragraphs": [
   "渔父醉，蓑衣舞。",
   "醉里却寻归路。",
   "轻舟短棹任斜横，醒後不知何处。"
  ],
  "title": "渔父・渔歌子"
 },
 {
  "id": 555,
  "author": "苏轼",
  "paragraphs": [
   "渔父醒，春江午。",
   "梦断落花飞絮。",
   "酒醒还醉醉还醒，一笑人间今古。"
  ],
  "title": "渔父・渔歌子"
 },
 {
  "id": 556,
  "author": "苏轼",
  "paragraphs": [
   "渔父笑，轻鸥举。",
   "漠漠一江风雨。",
   "江边骑马是官人，借我孤舟南渡。"
  ],
  "title": "渔父・渔歌子"
 },
 {
  "id": 557,
  "author": "苏轼",
  "paragraphs": [
   "帝城父老，三岁望尧心。",
   "天远玉楼深。",
   "龙颜仿佛笙箫远，肠断属车音。",
   "离宫春色琐瑶林。",
   "云阙海沈沈。",
   "遗民犹唱当时曲，秋雁起汾阴。"
  ],
  "title": "导引"
 },
 {
  "id": 558,
  "author": "苏轼",
  "paragraphs": [
   "经文纬武，十有九年中。",
   "遗烈震羌戎。",
   "渭桥夹道千君长，犹是建元功。",
   "西瞻温洛与神崧。",
   "莲宇照琼宫。",
   "人间俯仰成今古，流泽自无穷。"
  ],
  "title": "导引"
 },
 {
  "id": 559,
  "author": "苏轼",
  "paragraphs": [
   "岛边天外。",
   "未老身先退。",
   "珠泪溅，丹衷碎。",
   "声摇苍玉佩。",
   "色重黄金带。",
   "一万里。",
   "斜阳正与长安对。",
   "道远谁云会。",
   "罪大天能盖。",
   "君命重，臣节在。",
   "新恩犹可觊。",
   "旧学终难改。",
   "吾已矣。",
   "乘桴且恁浮於海。"
  ],
  "title": "千秋岁"
 },
 {
  "id": 560,
  "author": "苏轼",
  "paragraphs": [
   "凭谁妙笔。",
   "横扫素缣三百尺。",
   "天下应无。",
   "此是钱塘湖上图。",
   "一般奇绝。",
   "云淡天高秋夜月。",
   "费尽丹青。",
   "只这些儿画不成。"
  ],
  "title": "减字木兰花"
 },
 {
  "id": 561,
  "author": "苏轼",
  "paragraphs": [
   "高安更过几重山。"
  ],
  "title": "失调名"
 },
 {
  "id": 562,
  "author": "苏轼",
  "paragraphs": [
   "过湖携手屡沾襟。"
  ],
  "title": "失调名"
 },
 {
  "id": 563,
  "author": "苏轼",
  "paragraphs": [
   "谁教幽梦里，插他花。"
  ],
  "title": "失调名"
 },
 {
  "id": 564,
  "author": "苏轼",
  "paragraphs": [
   "湿云不动溪桥冷。",
   "嫩寒初透东风影。",
   "桥下水声长。",
   "一枝和月香。",
   "人怜花似旧。",
   "花比人应瘦。",
   "莫凭小栏干。",
   "夜深花正寒。"
  ],
  "title": "菩萨蛮"
 },
 {
  "id": 565,
  "author": "苏轼",
  "paragraphs": [
   "歌停檀板舞停鸾。",
   "高阳饮兴阑。",
   "兽烟喷尽玉壶乾。",
   "香分小凤团。",
   "雪浪浅，露珠圆。",
   "捧瓯春笋寒。",
   "绛纱笼下跃金鞍。",
   "归时人倚栏。"
  ],
  "title": "阮郎归"
 },
 {
  "id": 566,
  "author": "苏轼",
  "paragraphs": [
   "马趁香微路远，沙笼月淡烟斜。",
   "渡波清彻映妍华。",
   "倒绿枝寒凤挂。",
   "挂凤寒枝绿倒，华妍映彻清波。",
   "渡斜烟淡月笼沙。",
   "远路微香趁马。"
  ],
  "title": "西江月"
 },
 {
  "id": 567,
  "author": "苏轼",
  "paragraphs": [
   "拼沈醉、金荷须满。",
   "怕年年此际，催归禁篽，侍黄柑宴。"
  ],
  "title": "失调名"
 },
 {
  "id": 568,
  "author": "苏轼",
  "paragraphs": [
   "山秀芙蓉，溪明罨画。",
   "真游洞穴沧波下。",
   "临风慨想斩蛟灵，长桥千载犹横跨。",
   "解佩投簪，求田问舍。",
   "黄鸡白酒渔樵社。",
   "元龙非复少时豪，耳根洗尽功名话。"
  ],
  "title": "踏莎行"
 },
 {
  "id": 569,
  "author": "苏轼",
  "paragraphs": [
   "这个秃奴，修行忒煞。",
   "云山顶上空持戒。",
   "一从迷恋玉楼人，鹑衣百结浑无奈。",
   "毒手伤人，花容粉碎。",
   "空空色色今何在。",
   "臂间刺道苦相思，这回还了相思债。"
  ],
  "title": "踏莎行"
 },
 {
  "id": 570,
  "author": "苏轼",
  "paragraphs": [
   "寂寂珠帘蛛网满。"
  ],
  "title": "失调名"
 },
 {
  "id": 571,
  "author": "苏轼",
  "paragraphs": [
   "闲卧藤床观社柳。"
  ],
  "title": "定风波"
 },
 {
  "id": 572,
  "author": "苏轼",
  "paragraphs": [
   "子瞻书困点新茶。"
  ],
  "title": "定风波"
 },
 {
  "id": 573,
  "author": "苏轼",
  "paragraphs": [
   "唤起离情，慵推孤枕。"
  ],
  "title": "失调名"
 },
 {
  "id": 574,
  "author": "苏轼",
  "paragraphs": [
   "山头望，波光泼眼。"
  ],
  "title": "失调名"
 },
 {
  "id": 575,
  "author": "苏轼",
  "paragraphs": [
   "我歌月徘徊，我舞影凌乱。"
  ],
  "title": "水调歌・水调"
 },
 {
  "id": 576,
  "author": "苏轼",
  "paragraphs": [
   "揭起裙儿，一阵油盐酱醋香。"
  ],
  "title": "失调名"
 },
 {
  "id": 577,
  "author": "苏轼",
  "paragraphs": [
   "罗带双垂画不成。",
   "殢人娇态最轻盈。",
   "酥胸斜抱天边月，玉手轻弹水面冰。",
   "无限事，许多情。",
   "四弦丝竹苦丁宁。",
   "饶君拨尽相思调，待听梧桐叶落声。"
  ],
  "title": "鹧鸪天"
 },
 {
  "id": 578,
  "author": "苏轼",
  "paragraphs": [
   "碧雾轻笼两凤，寒烟淡拂双鸦。",
   "为谁流睇不归家。",
   "错认门前过马。",
   "有意偷回笑眼，无言强整衣纱。",
   "刘郎一见武陵花。",
   "从此春心荡也。"
  ],
  "title": "西江月"
 },
 {
  "id": 579,
  "author": "辛弃疾",
  "paragraphs": [
   "一柱中擎远碧，两峰旁依高寒。",
   "横陈削就短长山。",
   "莫把一分增减。",
   "我望云烟目断，人言风景天悭。",
   "被公诗笔尽追还。",
   "更上层楼一览。"
  ],
  "title": "西江月"
 },
 {
  "id": 580,
  "author": "辛弃疾",
  "paragraphs": [
   "堂上谋臣帷幄，边头猛将干戈。",
   "天时地利与人和。",
   "燕可伐与曰可。",
   "此日楼台鼎鼐，他时剑履山河。",
   "都人齐和大风歌。",
   "管领群臣来贺。"
  ],
  "title": "西江月"
 },
 {
  "id": 581,
  "author": "辛弃疾",
  "paragraphs": [
   "高人千丈崖，千古储冰雪。",
   "六月火云时，一见森毛发。",
   "俗人如盗泉，照眼多昏浊。",
   "高处挂吾瓢，不饮吾宁渴。"
  ],
  "title": "生查子"
 },
 {
  "id": 582,
  "author": "辛弃疾",
  "paragraphs": [
   "盗跖傥名丘，孔子还名跖。",
   "跖圣丘愚直至今，美恶无真实。",
   "简册写虚名，蝼蚁侵枯骨。",
   "千古光阴一霎时，且进杯中物。"
  ],
  "title": "卜算子"
 },
 {
  "id": 583,
  "author": "辛弃疾",
  "paragraphs": [
   "一个去学仙，一个去学佛。",
   "仙饮千杯醉似泥，皮骨如金石。",
   "不饮便康强，佛寿须千百。",
   "八十馀年入涅槃，且进杯中物。"
  ],
  "title": "卜算子"
 },
 {
  "id": 584,
  "author": "辛弃疾",
  "paragraphs": [
   "一饮动连宵，一醉长三日。",
   "废尽寒暄不写书，富贵何由得。",
   "请看冢中人，冢似当时笔。",
   "万札千书只恁休，且进杯中物。"
  ],
  "title": "卜算子"
 },
 {
  "id": 585,
  "author": "辛弃疾",
  "paragraphs": [
   "刚者不坚牢，柔者难摧挫。",
   "不信张开口了看，舌在牙先堕。",
   "已阙两边厢，又豁中间个。",
   "说与儿曹莫笑翁，狗窦从君过。"
  ],
  "title": "卜算子"
 },
 {
  "id": 586,
  "author": "辛弃疾",
  "paragraphs": [
   "一以我为牛，一以吾为马。",
   "人与之名受不辞，善学庄周者。",
   "江海任虚舟，风雨从飘瓦。",
   "醉者乘车坠不伤，全得於天也。"
  ],
  "title": "卜算子"
 },
 {
  "id": 587,
  "author": "辛弃疾",
  "paragraphs": [
   "夜雨醉瓜庐，春水行秧马。",
   "点检田间快活人，未有如翁者。",
   "秃尽兔豪锥，磨透铜台瓦。",
   "谁伴扬雄作解嘲，乌有先生也。"
  ],
  "title": "卜算子"
 },
 {
  "id": 588,
  "author": "辛弃疾",
  "paragraphs": [
   "珠玉作泥沙，山谷量牛马。",
   "试上累累丘垅看，谁是强梁者。",
   "水浸浅深檐，山压高低瓦。",
   "山水朝来笑问人，翁早归来也。"
  ],
  "title": "卜算子"
 },
 {
  "id": 589,
  "author": "辛弃疾",
  "paragraphs": [
   "千古李将军，夺得胡儿马。",
   "李蔡为人在下中，却是封侯者。",
   "芸草去阵根，笕竹添新瓦。",
   "万一朝家举力田，舍我其谁也。"
  ],
  "title": "卜算子"
 },
 {
  "id": 590,
  "author": "辛弃疾",
  "paragraphs": [
   "池上主人，人适忘鱼，鱼适还忘水。",
   "洋洋乎，翠藻青萍里。",
   "想鱼兮、无便於此。",
   "尝试思，庄周正谈两事。",
   "一明豕虱一羊蚁。",
   "说蚁慕於膻，於蚁弃知，又说於羊弃意。",
   "甚虱焚於豕独忘之。",
   "却骤说於鱼为得计。",
   "千古遗文，我不知言，以我非子。",
   "子固非鱼，噫。",
   "鱼之为计子焉知。",
   "河水深且广，风涛万倾堪依。",
   "有网罟如云，鹈鹕成阵，过而留泣计应非。",
   "其外海茫茫，下有龙伯，饥时一啖千里。",
   "更任公五十犗为饵。",
   "使海上人人厌腥味。",
   "似鲲鹏、变化能几。",
   "东游入海，此计直以命为嬉。",
   "古来谬算狂图，五鼎烹死，指为平地。",
   "嗟鱼欲事远游时。",
   "请三思而行可矣。"
  ],
  "title": "哨遍"
 },
 {
  "id": 591,
  "author": "辛弃疾",
  "paragraphs": [
   "著厌霓裳素。",
   "染胭脂、苎罗山下，浣沙溪渡。",
   "谁与流霞千古酝，引得东风相误。",
   "从臾入、吴宫深处。",
   "鬓乱钗横浑不醒，转越江、剗地迷归路。",
   "烟艇小，五湖去。",
   "当时倩得春留住。",
   "就锦屏一曲，种种断肠风度。",
   "才是清明三月近，须要诗人妙句。",
   "笑援笔、殷勤为赋。",
   "十样蛮笺纹错绮，粲珠玑、渊掷惊风雨。",
   "重唤酒，共花语。"
  ],
  "title": "贺新郎"
 },
 {
  "id": 592,
  "author": "辛弃疾",
  "paragraphs": [
   "碧海成桑野。",
   "笑人间，江翻平陆，水云高下。",
   "自是三山颜色好，更著雨婚烟嫁。",
   "料未必、龙眠能画。",
   "拟向诗人求幼妇，倩诸君、妙手皆谈马。",
   "须进酒，为陶写。",
   "回头鸥鹭瓢泉社。",
   "莫吟诗、莫抛尊酒，是吾盟也。",
   "千骑而今遮白发，忘却沧浪亭榭。",
   "但记得、灞陵呵夜。",
   "我辈从来文字饮，怕壮怀、激烈须歌者。",
   "蝉噪也，绿阴夏。"
  ],
  "title": "贺新郎"
 },
 {
  "id": 593,
  "author": "辛弃疾",
  "paragraphs": [
   "鸟倦飞还矣。",
   "笑渊明、瓶中储粟，有无能几。",
   "莲社高人留翁语，我醉宁论许事。",
   "试沽酒、重斟翁喜。",
   "一见箫然音韵古，想东篱、醉卧参差是。",
   "千载下，竟谁似。",
   "元龙百尺高楼里。",
   "把新诗、殷勤问我，停云情味。",
   "北夏门高从拉攞，何事须人料理。",
   "翁曾道、繁华朝起。",
   "尘土人言宁可用，顾青山、与我何如耳。",
   "歌且和，楚狂子。"
  ],
  "title": "贺新郎"
 },
 {
  "id": 594,
  "author": "辛弃疾",
  "paragraphs": [
   "肘後俄生柳。",
   "叹人生、不如意事，十常八九。",
   "右手淋浪才有用，闲却持螯左手。",
   "谩赢得、伤今感旧。",
   "投阁先生惟寂寞，笑是非、不了身前後。",
   "持此语，问乌有。",
   "青山幸自重重秀。",
   "问新来、萧萧木落，颇堪秋否。",
   "总被西风都瘦损，依旧千岩万岫。",
   "把万事、无言搔首。",
   "翁比渠侬人谁好，是我常、与我周旋久。",
   "宁作我，一杯酒。"
  ],
  "title": "贺新郎"
 },
 {
  "id": 595,
  "author": "辛弃疾",
  "paragraphs": [
   "风狂雨横，是邀勒园林，几多桃李。",
   "待上层楼无气力，尘满栏干谁倚。",
   "就火添衣，移香傍枕，莫卷朱帘起。",
   "元宵过也，春寒犹自如此。",
   "为问几日新晴，鸠鸣屋上，鹊报檐前喜。",
   "揩试老来诗句眼，要看拍堤春水。",
   "月下凭肩，花边系马，此兴今休矣。",
   "溪南酒贱，光阴只在弹指。"
  ],
  "title": "念奴娇"
 },
 {
  "id": 596,
  "author": "辛弃疾",
  "paragraphs": [
   "洞庭春晚，旧传恐是，人间尤物。",
   "收拾瑶池倾国艳，来向朱栏一壁。",
   "透户龙香，隔帘莺语，料得肌如血。",
   "月妖真态，是谁教避人杰。",
   "酒罢归对寒窗，相留昨夜，应是梅花发。",
   "赋了高唐犹想像，不管孤灯明灭。",
   "半面难期，多情易感，愁点星星发。",
   "绕梁声在，为伊忘味三月。"
  ],
  "title": "念奴娇"
 },
 {
  "id": 597,
  "author": "辛弃疾",
  "paragraphs": [
   "是谁调护，岁寒枝、都把苍苔封了。",
   "茅舍疏篱江上路，清夜月高山小。",
   "摸索应知，曹刘沈谢，何况霜天晓。",
   "芬芳一世，料君长被花恼。",
   "惆怅立马行人，一枝最爱，竹外横斜好。",
   "我向东邻曾醉里，唤起诗家二老。",
   "拄杖而今，婆娑雪里，又识商山皓。",
   "请君置酒，看渠与我倾倒。"
  ],
  "title": "念奴娇"
 },
 {
  "id": 598,
  "author": "辛弃疾",
  "paragraphs": [
   "老子平生，笑尽人间，儿女怨恩。",
   "况白头能几，定应独往，青云得意，见说长存。",
   "抖擞衣冠，怜渠无恙，合挂当年神武门。",
   "都如梦，算能争几许，鸡晓钟昏。",
   "此心无有新冤。",
   "况抱瓮年来自灌园。",
   "但凄凉顾影，频悲往事，殷勤对佛，欲问前因。",
   "却怕青山，也妨贤路，休斗尊前见在身。",
   "山中友，试高吟楚些，重与招魂。"
  ],
  "title": "沁园春"
 },
 {
  "id": 599,
  "author": "辛弃疾",
  "paragraphs": [
   "有美人兮，玉佩琼踞，吾梦见之。",
   "问斜阳犹照，渔樵故里，长桥谁记，今故期思。",
   "物化苍茫，神游仿佛，春与猿吟秋鹤飞。",
   "还惊笑，向晴波忽见，千丈虹霓。",
   "觉来西望崔嵬。",
   "更上有青枫下有溪。",
   "待空山自荐，寒泉秋菊，中流却送，桂棹兰旗。",
   "万事长嗟，百年双鬓，吾非斯人谁与归。",
   "凭阑久，正清愁未了，醉墨休题。"
  ],
  "title": "沁园春"
 },
 {
  "id": 600,
  "author": "辛弃疾",
  "paragraphs": [
   "我试评君，君定何如，玉川似之。",
   "记李花初发，乘云共语，梅花开後，对月相思。",
   "白发重来，画桥一望，秋水长天孤鹜飞。",
   "同吟处，看佩摇明月，衣卷青霓。",
   "相君高节崔嵬。",
   "是此处耕岩与钓溪。",
   "被西风吹尽，村箫社鼓，青山留得，松盖云旗。",
   "吊古愁浓，怀人日暮，一片心从天外归。",
   "新词好，似凄凉楚些，字字堪题。"
  ],
  "title": "沁园春"
 },
 {
  "id": 601,
  "author": "辛弃疾",
  "paragraphs": [
   "我醉狂吟，君作新声，倚歌和之。",
   "算芬芳定向，梅间得意，轻清多是，雪里寻思。",
   "朱雀桥边，何人会道，野草斜阳春燕飞。",
   "都休问，甚元无霁雨，却有晴霓。",
   "诗坛千丈崔嵬。",
   "更有笔如山墨作溪。",
   "看君才未数，曹刘敌手，风骚合受，屈宋降旗。",
   "谁识相如，平生自许，慷慨须乘驷马归。",
   "长安路，问垂虹千柱，何处曾题。"
  ],
  "title": "沁园春"
 },
 {
  "id": 602,
  "author": "辛弃疾",
  "paragraphs": [
   "官事未易了，且向酒边来。",
   "君如无我，问君怀抱向谁开。",
   "但放平生丘壑，莫管旁人嘲骂，深蛰要惊雷。",
   "白发还自笑，何地置衰颓。",
   "五车书，千古饮，百篇才。",
   "新词未到，琼瑰先梦满吾怀。",
   "已过西风重九，且要黄花入手，诗兴未关梅。",
   "君要花满县，桃李趁时栽。"
  ],
  "title": "水调歌头"
 },
 {
  "id": 603,
  "author": "辛弃疾",
  "paragraphs": [
   "千里渥洼种，名动帝王家。",
   "金銮当日奏草，落笔万龙蛇。",
   "带得无边春下，等待江山都老，教看鬓方鸦。",
   "莫管钱流地，且拟醉黄花。",
   "唤双成，歌弄玉，舞绿华。",
   "一觞为饮千岁，江海吸流霞。",
   "闻道清都帝所，要挽银河仙浪，西北洗胡沙。",
   "回首日边去，云里认飞车。"
  ],
  "title": "水调歌头"
 },
 {
  "id": 604,
  "author": "辛弃疾",
  "paragraphs": [
   "千古老蟾口，云洞插天开。",
   "涨痕当日何事，汹涌到崔嵬。",
   "攫土抟沙儿戏，翠谷苍崖几变，风雨化人来。",
   "万里须臾耳，野马骤空埃。",
   "笑年来，蕉鹿梦，画蛇杯。",
   "黄花憔悴风露，野碧涨荒莱。",
   "此会明年谁健，後日犹今视昔，歌舞只空台。",
   "爱酒陶元亮，无酒正徘徊。"
  ],
  "title": "水调歌头"
 },
 {
  "id": 605,
  "author": "辛弃疾",
  "paragraphs": [
   "文字觑天巧，亭榭定风流。",
   "平生丘壑，岁晚也作稻粱谋。",
   "五亩园中秀野，一水田将绿绕，�岫柌皇で铩�",
   "饭饱对花竹，可是便忘忧。",
   "吾老矣，探禹穴，欠东游。",
   "君家风月几许，白鸟去悠悠。",
   "插架牙签万轴，射虎南山一骑，容我揽鬚不。",
   "更欲劝君酒，百尺卧高楼。"
  ],
  "title": "水调歌头"
 },
 {
  "id": 606,
  "author": "辛弃疾",
  "paragraphs": [
   "万事一杯酒，长叹复长歌。",
   "杜陵有客，刚赋云外筑婆娑。",
   "须信功名儿辈，谁识年来心事，古井不生波。",
   "种种看余发，积雪就中多。",
   "二三子，问丹桂，倩素娥。",
   "平生萤雪，男儿无奈五车何。",
   "看取长安得意，莫恨春风看尽，花柳自蹉砣。",
   "今夕且欢笑，明月镜新磨。"
  ],
  "title": "水调歌头"
 },
 {
  "id": 607,
  "author": "辛弃疾",
  "paragraphs": [
   "岁岁有黄菊，千载一东篱。",
   "悠然政须两字，长笑退之诗。",
   "自古此山元有，何事当时才见，此意有谁知。",
   "君起更斟酒，我醉不须辞。",
   "回首处，云正出，鸟倦飞。",
   "重来楼上，一句端的与君期。",
   "都把轩窗写遍，更使儿童诵得，归去来兮辞。",
   "万卷有时用，植杖且耘耔。"
  ],
  "title": "水调歌头"
 },
 {
  "id": 608,
  "author": "辛弃疾",
  "paragraphs": [
   "渊明最爱菊，三径也栽松。",
   "何人收拾，千载风味此山中。",
   "手把离骚读遍，自扫落英餐罢，杖屦晓霜浓。",
   "皎皎太独立，更插万芙蓉。",
   "水潺湲，云澒洞，石巃嵸。",
   "素琴浊酒唤客，端有古人风。",
   "却怪青山能巧，政尔横看成岭，转面已成峰。",
   "诗句得活法，日月有新工。"
  ],
  "title": "水调歌头"
 },
 {
  "id": 609,
  "author": "辛弃疾",
  "paragraphs": [
   "美景良辰，算只是、可人风月。",
   "况素节扬辉，长是十分清彻。",
   "著意登楼瞻玉兔，何人张幕遮银阙。",
   "倩飞帘、得得为吹开，凭谁说。",
   "弦与望，从园缺。",
   "今与昨，何区别。",
   "羡夜来手把，桂花堪折。",
   "安得便登天柱上，从容陪伴酬佳节。",
   "更如今，不听麈谈清，愁如发。"
  ],
  "title": "满江红"
 },
 {
  "id": 610,
  "author": "辛弃疾",
  "paragraphs": [
   "点火樱桃，照一架、荼シ如雪。",
   "春正好，见龙孙穿破，紫苔苍壁。",
   "乳燕引雏飞力弱，流莺唤友娇声怯。",
   "问春归、不肯带愁归，肠千结。",
   "层楼望，春山叠。",
   "家何在，烟波隔。",
   "把古今遗恨，向他谁说。",
   "蝴碟不传千里梦，子规叫断三更月。",
   "听声声、枕上劝人归，归难得。"
  ],
  "title": "满江红"
 },
 {
  "id": 611,
  "author": "辛弃疾",
  "paragraphs": [
   "汉水东流，都洗尽、髭胡膏血。",
   "人尽说、君家飞将，旧时英烈。",
   "破敌金城雷过耳，谈兵玉帐冰生颊。",
   "想王郎、结发赋从戎，传遗业。",
   "腰间剑，聊弹铗。",
   "尊中酒，堪为别。",
   "况故人新拥，汉坛旌节。",
   "马革裹尸当自誓，蛾眉伐性休重说。",
   "但从今、记取楚楼风，裴台月。"
  ],
  "title": "满江红"
 },
 {
  "id": 612,
  "author": "辛弃疾",
  "paragraphs": [
   "风卷庭梧，黄叶坠、新凉如洗。",
   "一笑折、秋英同赏，弄香挼蕊。",
   "天远难穷休久望，楼高欲下还重倚。",
   "拼一襟、寂寞泪弹秋，无人会。",
   "今古恨，沈荒垒。",
   "悲欢事，随流水。",
   "想登楼青鬓，未堪憔悴。",
   "极目烟横山数点，孤舟月淡人千里。",
   "对婵娟、从此话离愁，金尊里。"
  ],
  "title": "满江红"
 },
 {
  "id": 613,
  "author": "辛弃疾",
  "paragraphs": [
   "紫陌飞尘，望十里、雕鞍绣毂。",
   "春未老、已惊台榭，瘦红肥绿。",
   "睡雨海棠犹倚醉，舞风杨柳难成曲。",
   "问流莺、能说故园无，曾相熟。",
   "岩泉上，飞凫浴。",
   "巢林下，栖禽宿。",
   "恨荼シ开晚，谩翻船玉。",
   "莲社岂堪谈昨梦，兰亭何处寻遗墨。",
   "但羁怀、空自倚秋千，无心蹴。"
  ],
  "title": "满江红"
 },
 {
  "id": 614,
  "author": "辛弃疾",
  "paragraphs": [
   "汉节东南，看驷马、光华周道。",
   "须信是、七闽还有，福星来到。",
   "庭草自生心意足，榕阴不动秋光好。",
   "问不知，何处著君侯，蓬莱岛。",
   "还自笑，人今老。",
   "空有恨，萦怀抱。",
   "记江湖十载，厌持旌纛。",
   "濩落我材无所用，易除殆类无根潦。",
   "但欲搜、好语谢新词，羞琼报。"
  ],
  "title": "满江红"
 },
 {
  "id": 615,
  "author": "辛弃疾",
  "paragraphs": [
   "半山佳句，最好是、吹香隔屋。",
   "又还怪、冰霜侧畔，蜂儿成簇。",
   "更把香来薰了月，却教影去斜侵竹。",
   "似神清、骨冷住西湖，何由俗。",
   "根老大，穿坤轴。",
   "枝夭袅，蟠龙斛。",
   "快酒兵长俊，诗坛高筑。",
   "一再人来风味恶，两三杯後花缘熟。",
   "记五更、联句失弥明，龙衔烛。"
  ],
  "title": "满江红"
 },
 {
  "id": 616,
  "author": "辛弃疾",
  "paragraphs": [
   "老子平生，原自有、金盘华屋。",
   "还又要、万间寒士，眼前突兀。",
   "一舸归来轻似叶，两翁相对清如鹄。",
   "道如今、吾亦爱吾庐，多松菊。",
   "人道是，荒年毂。",
   "还又似，丰年玉。",
   "甚等闲却为，鲈鱼归速。",
   "野鹤溪边留杖屦，行人墙外听丝竹。",
   "问近来、风月几篇诗，三千轴。"
  ],
  "title": "满江红"
 },
 {
  "id": 617,
  "author": "辛弃疾",
  "paragraphs": [
   "两峡崭岩，问谁占、清风旧筑。",
   "更满眼、云来鸟去，涧红山绿。",
   "世上无人供笑傲，门前有客休迎肃。",
   "怕凄凉、无物伴君时，多栽竹。",
   "风采妙，凝冰玉。",
   "诗句好，馀膏馥。",
   "叹只今人物，一夔应足。",
   "人似秋鸿无定住，事如飞弹须园熟。",
   "笑君侯、陪酒又陪歌，阳春曲。"
  ],
  "title": "满江红"
 },
 {
  "id": 618,
  "author": "辛弃疾",
  "paragraphs": [
   "千古江山，英雄无觅，孙仲谋处。",
   "舞榭歌台，风流总被，雨打风吹去。",
   "斜阳草树，寻常巷陌，人道寄奴曾住。",
   "想当年，金戈铁马，气吞万里如虎。",
   "元嘉草草，封狼居胥，赢得仓皇北顾。",
   "四十三年，望中犹记，烽火扬州路。",
   "可堪回首，佛狸祠下，一片神鸦社鼓。",
   "凭谁问，廉颇老矣，尚能饭否。"
  ],
  "title": "永遇乐"
 },
 {
  "id": 619,
  "author": "辛弃疾",
  "paragraphs": [
   "见说岷峨千古雪。",
   "都作岷峨山上石。",
   "君家右史老泉公，千金费尽勤收拾。",
   "一堂真石室。",
   "空庭更与添突兀。",
   "记当时，长编笔砚，日日云烟湿。",
   "野老时逢山鬼泣。",
   "谁夜持山去难觅。",
   "有人依样入明光，玉阶之下岩岩立。",
   "琅玕无数碧。",
   "风流不数平原物。",
   "欲重吟，青葱玉树，须倩子云笔。"
  ],
  "title": "归朝欢"
 },
 {
  "id": 620,
  "author": "辛弃疾",
  "paragraphs": [
   "东南形胜，人物风流，白头见君恨晚。",
   "便觉君家叔度，去人未远。",
   "长怜士元骥足，道直须、别驾方展。",
   "问个里，待怎生销杀，胸中万卷。",
   "况有星辰剑履，是传家合在，玉皇香案。",
   "零落新诗，我欠可人消遣。",
   "留君再三不住，便直饶、万家泪眼。",
   "怎抵得，这眉间、黄色一点。"
  ],
  "title": "声声慢"
 },
 {
  "id": 621,
  "author": "辛弃疾",
  "paragraphs": [
   "秦望山头，看乱云急雨，倒立江湖。",
   "不如云者为雨，雨者云乎。",
   "长空万里，被西风、变灭须臾。",
   "回首听，月明天籁，人间万窍号呼。",
   "谁向若耶溪上，倩美人西去，麋鹿姑苏。",
   "至今故国人望，一舸归欤。",
   "岁云暮矣，问何不、鼓瑟吹竽。",
   "君不间，王亭谢馆，冷烟寒树啼乌。"
  ],
  "title": "汉宫春"
 },
 {
  "id": 622,
  "author": "辛弃疾",
  "paragraphs": [
   "亭上秋风，记去年袅袅，曾到吾庐。",
   "山河举目虽异，风景非殊。",
   "功成者去，觉团扇、便与人疏。",
   "吹不断，斜阳依旧，茫茫禹迹都无。",
   "千古茂陵词在，甚风流章句，解拟相如。",
   "只今木落江冷，眇眇愁余。",
   "故人书报，莫因循、忘却莼鲈。",
   "谁念我，新凉灯火，一编太史公书。"
  ],
  "title": "汉宫春"
 },
 {
  "id": 623,
  "author": "辛弃疾",
  "paragraphs": [
   "达则青云，便玉堂金马，穷则茅庐。",
   "逍遥小大自适，鹏鷃何殊。",
   "君如星斗，灿中天、密密疏疏。",
   "荒草外，自怜萤火，清光暂有还无。",
   "千古季鹰犹在，向松江道我，问讯何如。",
   "白头爱山下去，翁定嗔予。",
   "人生谩尔，岂食鱼、必鲙之鲈。",
   "还自笑，君诗顿觉，胸中万卷藏书。"
  ],
  "title": "汉宫春"
 },
 {
  "id": 624,
  "author": "辛弃疾",
  "paragraphs": [
   "冰姿玉骨，自是清凉〔态〕。",
   "此度浓妆为谁改。",
   "向竹篱茅舍，几误佳期。",
   "招伊怪，满脸颜红微带。",
   "寿阳妆鉴里，应是承恩，纤手重匀异香在。",
   "怕等闲、春未到，雪里先开，风流㬠、说与群芳不解。",
   "更总做、北人未识伊，据品调，难作杏花看待。"
  ],
  "title": "洞仙歌"
 },
 {
  "id": 625,
  "author": "辛弃疾",
  "paragraphs": [
   "贤愚相去，算其间能几。",
   "差以毫厘缪千里。",
   "细思量义利，舜跖之分，孳孳者，等是鸡鸣而起。",
   "味甘终易坏，岁晚还知，君子之交淡如水。",
   "一饷聚飞蚊，其响如雷，深自觉、昨非今是。",
   "羡安乐窝中泰和汤，更剧饮，无过半醺而已。"
  ],
  "title": "洞仙歌"
 },
 {
  "id": 626,
  "author": "辛弃疾",
  "paragraphs": [
   "九衢中，杯逐马，带随车。",
   "问谁解、爱惜琼华。",
   "何如竹外，静听窣窣蟹行沙。",
   "自怜是，海山头，种玉人家。",
   "纷如斗，娇如舞，才整整，又斜斜。",
   "要图画，还我渔蓑。",
   "冻吟应笑，羔儿无分谩煎茶。",
   "起来极目，向弥茫、数尽归鸦。"
  ],
  "title": "上西平・金人捧露盘"
 },
 {
  "id": 627,
  "author": "辛弃疾",
  "paragraphs": [
   "恨如新，新恨了，又重新。",
   "看天上、多少浮云。",
   "江南好景，落花时节又逢君。",
   "夜来风雨，春归似欲留人。",
   "尊如海，人如玉，诗如锦，笔如神。",
   "能几字、尽殷勤。",
   "江天日暮，何时重与细论文。",
   "绿杨阴里，听阳关、门掩黄昏。"
  ],
  "title": "上西平・金人捧露盘"
 },
 {
  "id": 628,
  "author": "辛弃疾",
  "paragraphs": [
   "不堪鶗鴂，早教百草放春归。",
   "江头愁杀吾累。",
   "却觉君侯雅句，千载共心期。",
   "便留春甚乐，乐了须悲。",
   "琼而素而。",
   "被花恼、只莺知。",
   "正要千锺角酒，五字栽诗。",
   "江东日暮，道绣斧、人去未多时。",
   "还又要、玉殿论思。"
  ],
  "title": "婆罗门引"
 },
 {
  "id": 629,
  "author": "辛弃疾",
  "paragraphs": [
   "卮酒向人时，和气先倾倒。",
   "最要然然可可，万事称好。",
   "滑稽坐上，更对鸱夷笑。",
   "寒与热，总随人，甘国老。",
   "少年使酒，出口人嫌拗。",
   "此个和合道理，近日方晓。",
   "学人言语，未会十分巧。",
   "看他门，得人怜，秦吉了。"
  ],
  "title": "千年调"
 },
 {
  "id": 630,
  "author": "辛弃疾",
  "paragraphs": [
   "暗香横路雪垂垂。",
   "晚风吹。",
   "晓风吹。",
   "花意争春，先出岁寒枝。",
   "毕竟一年春事了，缘太早，却成迟。",
   "未应全是雪霜姿。",
   "欲开时。",
   "未开时。",
   "粉面朱唇，一半点胭脂。",
   "醉里谤花花莫恨，浑冷淡，有谁知。"
  ],
  "title": "江神子・江城子"
 },
 {
  "id": 631,
  "author": "辛弃疾",
  "paragraphs": [
   "忆对中秋丹桂丛。",
   "花在杯中。",
   "月在杯中。",
   "今宵楼上一尊同。",
   "云湿纱窗。",
   "雨湿纱窗。",
   "浑欲乘风问化工。",
   "路也难通。",
   "信也难通。",
   "满堂惟有烛花红。",
   "杯且从容。",
   "歌且从容。"
  ],
  "title": "一翦梅"
 },
 {
  "id": 632,
  "author": "辛弃疾",
  "paragraphs": [
   "夜月楼台，秋香院宇。",
   "笑吟吟地人来去。",
   "是谁秋到便凄凉，当年宋玉悲如许。",
   "随分杯盘，等闲歌舞。",
   "问他有甚堪悲处。",
   "思量却也有悲时，重阳节近多风雨。"
  ],
  "title": "踏莎行"
 },
 {
  "id": 633,
  "author": "辛弃疾",
  "paragraphs": [
   "吾道悠悠，忧心悄悄。",
   "最无聊处秋光到。",
   "西风林外有啼鸦，斜阳山下多衰草。",
   "长忆商山，当年四老。",
   "尘埃也走咸阳道。",
   "为谁书到便幡然，至今此意无人晓。"
  ],
  "title": "踏莎行"
 },
 {
  "id": 634,
  "author": "辛弃疾",
  "paragraphs": [
   "菩萨丛中惠眼，硕人诗里娥眉。",
   "天上人间真福相，画就描成好靥儿。",
   "行时娇更迟。",
   "劝酒偏他最劣，笑时犹有些痴。",
   "更著十年君看取，两国夫人更是谁。",
   "殷勤秋水词。"
  ],
  "title": "破阵子"
 },
 {
  "id": 635,
  "author": "辛弃疾",
  "paragraphs": [
   "小靥人怜都恶瘦，曲眉天与长颦。",
   "沈思欢事惜腰身。",
   "枕添离别泪，粉落却深匀。",
   "翠袖盈盈浑力薄，玉笙袅袅愁新。",
   "夕阳依旧倚窗尘。",
   "叶红苔郁碧，深院断无人。"
  ],
  "title": "临江仙"
 },
 {
  "id": 636,
  "author": "辛弃疾",
  "paragraphs": [
   "春色饶君白发了，不妨倚绿偎红。",
   "翠鬟催唤出房栊。",
   "垂肩金缕窄，蘸甲宝杯浓。",
   "睡起鸳鸯飞燕子，门前沙暖泥融。",
   "画楼人把玉西东。",
   "舞低花外月，唱澈柳边风。"
  ],
  "title": "临江仙"
 },
 {
  "id": 637,
  "author": "辛弃疾",
  "paragraphs": [
   "金谷无烟宫树绿，嫩寒生怕春风。",
   "博山微透暖薰笼。",
   "小楼春色里，幽梦雨声中。",
   "别浦鲤鱼何日到，锦书封恨重重。",
   "海棠花下去年逢。",
   "也应随分瘦，忍泪觅残红。"
  ],
  "title": "临江仙"
 },
 {
  "id": 638,
  "author": "辛弃疾",
  "paragraphs": [
   "手种门前乌桕树，而今千尺苍苍。",
   "田园只是旧耕桑。",
   "杯盘风月夜，箫鼓子孙忙。",
   "七十五年无事客，不妨两鬓如霜。",
   "绿窗剗地调红妆。",
   "更从今日醉，三万六千场。"
  ],
  "title": "临江仙"
 },
 {
  "id": 639,
  "author": "辛弃疾",
  "paragraphs": [
   "手拈黄花无意绪，等闲行尽回廊。",
   "卷帘芳桂散馀香。",
   "枯荷难睡鸭，疏雨暗池塘。",
   "忆得旧时携手处，如今水远山长。",
   "罗巾浥泪别残妆。",
   "旧欢新梦里，闲处却思量。"
  ],
  "title": "临江仙"
 },
 {
  "id": 640,
  "author": "辛弃疾",
  "paragraphs": [
   "冷雁寒云渠有恨，春风自满余怀。",
   "更教无日不花开。",
   "未须愁菊尽，相次有梅来。",
   "多病近来浑止酒，小槽空压新醅。",
   "青山却自要安排。",
   "不须连日醉，且进两三杯。"
  ],
  "title": "临江仙"
 },
 {
  "id": 641,
  "author": "辛弃疾",
  "paragraphs": [
   "六十三年无限事，从头悔恨难追。",
   "已知六十二年非。",
   "只应今日是，後日又寻思。",
   "少是多非惟有酒，何须过後方知。",
   "从今休似去年时。",
   "病中留客饮，醉里和人诗。"
  ],
  "title": "临江仙"
 },
 {
  "id": 642,
  "author": "辛弃疾",
  "paragraphs": [
   "窄样金杯教换了，房栊试听珊珊。",
   "莫教秋扇雪团团。",
   "古今悲笑事，长付後人看。",
   "记取桔槔春雨後，短畦菊艾相连。",
   "拙於人处巧于天。",
   "君看流水地，难得正方园。"
  ],
  "title": "临江仙"
 },
 {
  "id": 643,
  "author": "辛弃疾",
  "paragraphs": [
   "醉帽吟鞭花不住，却招花共商量。",
   "人生何必醉为乡。",
   "从教斟酒浅，休更和诗忙。",
   "一斗百篇风月地，饶他老子当行。",
   "从今三万六千场。",
   "青青头上发，还作柳丝长。"
  ],
  "title": "临江仙"
 },
 {
  "id": 644,
  "author": "辛弃疾",
  "paragraphs": [
   "祗恐牡丹留不住，与春约束分明。",
   "未开微雨半开晴。",
   "要花开定准，又更与花盟。",
   "魏紫朝来将进酒，玉盘盂样先呈。",
   "鞓红似向舞腰横。",
   "风流人不见，锦绣夜间行。"
  ],
  "title": "临江仙"
 },
 {
  "id": 645,
  "author": "辛弃疾",
  "paragraphs": [
   "老去浑身无著处，天教只住山林。",
   "百年光景百年心。",
   "更欢须叹息，无病也呻吟。",
   "试向浮瓜沈李处，清风散发披襟。",
   "莫嫌浅後更频斟。",
   "要他诗句好，须是酒杯深。"
  ],
  "title": "临江仙"
 },
 {
  "id": 646,
  "author": "辛弃疾",
  "paragraphs": [
   "偶向停云堂上坐，晓猿夜鹤惊猜。",
   "主人何事太尘埃。",
   "低头还说向，被召又重来。",
   "多谢北山山下老，殷勤一语佳哉。",
   "借君竹杖与芒鞋。",
   "径须从此去，深入白云堆。"
  ],
  "title": "临江仙"
 },
 {
  "id": 647,
  "author": "辛弃疾",
  "paragraphs": [
   "泪眼送君倾似雨。",
   "不折垂杨，只倩愁随去。",
   "有底风光留不住。",
   "烟波万顷春江橹。",
   "老马临流痴不渡。",
   "应惜障泥，忘了寻春路。",
   "身在稼轩安稳处。",
   "书来不用多行数。"
  ],
  "title": "蝶恋花"
 },
 {
  "id": 648,
  "author": "辛弃疾",
  "paragraphs": [
   "燕语莺啼人乍远。",
   "却恨西园，依旧莺和燕。",
   "笑语十分愁一半。",
   "翠围特地春光暖。",
   "只道书来无过雁。",
   "不道柔肠，近日无肠断。",
   "柄玉莫摇湘泪点。",
   "怕君唤作秋风扇。"
  ],
  "title": "蝶恋花"
 },
 {
  "id": 649,
  "author": "辛弃疾",
  "paragraphs": [
   "洗尽机心随法喜。",
   "看取尊前，秋思如春意。",
   "谁与先生宽发齿。",
   "醉时惟有歌而已。",
   "岁月何须溪上记。",
   "千古黄花，自有渊明比。",
   "高卧石龙呼不起。",
   "微风不动天如醉。"
  ],
  "title": "蝶恋花"
 },
 {
  "id": 650,
  "author": "辛弃疾",
  "paragraphs": [
   "何物能令公怒喜。",
   "山要人来，人要山无意。",
   "恰似哀筝弦下齿。",
   "千情万意无时已。",
   "自要溪堂韩作记。",
   "今代机云，好语花难比。",
   "老眼狂花空处起。",
   "银钩未见心先醉。"
  ],
  "title": "蝶恋花"
 },
 {
  "id": 651,
  "author": "辛弃疾",
  "paragraphs": [
   "别恨妆成白发新。",
   "空教儿女笑阵人。",
   "醉寻夜雨旗亭酒，梦断东风辇路尘。",
   "骑騄駬，籋青云。",
   "看公冠佩玉阶春。",
   "忠言句句唐虞际，便是人间要路津。"
  ],
  "title": "鹧鸪天"
 },
 {
  "id": 652,
  "author": "辛弃疾",
  "paragraphs": [
   "樽俎风流有几人。",
   "当年未遇已心亲。",
   "金陵种柳欢娱地，庾岭逢梅寂寞滨。",
   "樽似海，笔如神。",
   "故人南北一般春。",
   "玉人好把新妆样，淡画眉儿浅注唇。"
  ],
  "title": "鹧鸪天"
 },
 {
  "id": 653,
  "author": "辛弃疾",
  "paragraphs": [
   "指点斋尊特地开。",
   "风帆莫引酒船回。",
   "方惊共折津头柳，却喜重寻岭上梅。",
   "催月上，唤风来。",
   "莫愁瓶罄耻金罍。",
   "只愁画角楼头起，急管哀弦次第催。"
  ],
  "title": "鹧鸪天"
 },
 {
  "id": 654,
  "author": "辛弃疾",
  "paragraphs": [
   "困不成眠奈夜何。",
   "情知归未转愁多。",
   "暗将往事思量遍，谁把多情恼乱他。",
   "些底事，误人哪。",
   "不成真个不思家。",
   "娇痴却妒香香睡，唤起醒松说梦些。"
  ],
  "title": "鹧鸪天"
 },
 {
  "id": 655,
  "author": "辛弃疾",
  "paragraphs": [
   "梦断京华故倦游。",
   "只今芳草替人愁。",
   "阳关莫作三叠唱，越女应须为我留。",
   "看逸韵，自名流。",
   "青衫司马且江州。",
   "君家兄弟真堪笑，个个能修五凤楼。"
  ],
  "title": "鹧鸪天"
 },
 {
  "id": 656,
  "author": "辛弃疾",
  "paragraphs": [
   "一夜清霜变鬓丝。",
   "怕愁刚把酒禁持。",
   "玉人今夜相思不，想见频将翠枕移。",
   "真个恨，未多时。",
   "也应香雪减些儿。",
   "菱花照面须频记，曾道偏宜浅画眉。"
  ],
  "title": "鹧鸪天"
 },
 {
  "id": 657,
  "author": "辛弃疾",
  "paragraphs": [
   "木落山高一夜霜。",
   "北风驱雁又离行。",
   "无言每觉情怀好，不饮能令兴味长。",
   "频聚散，试思量。",
   "为谁春草梦池塘。",
   "中年长作东山恨，莫遣离歌苦断肠。"
  ],
  "title": "鹧鸪天"
 },
 {
  "id": 658,
  "author": "辛弃疾",
  "paragraphs": [
   "抛却山中诗酒窠。",
   "却来官府听笙歌。",
   "闲愁做弄天来大，白发栽埋日许多。",
   "新剑戟，旧风波。",
   "天生予懒奈予何。",
   "此身已觉浑无事，却教儿童莫恁麽。"
  ],
  "title": "鹧鸪天"
 },
 {
  "id": 659,
  "author": "辛弃疾",
  "paragraphs": [
   "桃李漫山过眼空。",
   "也宜恼损杜陵翁。",
   "若将玉骨冰姿比，李蔡为人在下中。",
   "寻驿使，寄芳容。",
   "垅头休放马蹄松。",
   "吾家离落黄昏後，剩有西湖处士风。"
  ],
  "title": "鹧鸪天"
 },
 {
  "id": 660,
  "author": "辛弃疾",
  "paragraphs": [
   "晚岁躬耕不怨贫。",
   "只鸡斗酒聚比邻。",
   "都无晋宋之间事，自是羲皇以上人。",
   "千载後，百篇存。",
   "更无一字不清真。",
   "若教王谢诸郎在，未抵柴桑陌上尘。"
  ],
  "title": "鹧鸪天"
 },
 {
  "id": 661,
  "author": "辛弃疾",
  "paragraphs": [
   "发底青青无限春。",
   "落红飞雪谩纷纷。",
   "黄花也伴秋光老，何事尊前见在身。",
   "书万卷，笔如神。",
   "眼看同辈上青云。",
   "个中不许儿童会，只恐功名更逼人。"
  ],
  "title": "鹧鸪天"
 },
 {
  "id": 662,
  "author": "辛弃疾",
  "paragraphs": [
   "老退何曾说著官。",
   "今朝放罪上恩宽。",
   "便支香火真侍俸，更缀文书旧殿班。",
   "扶病脚，洗衰颜。",
   "快从老病借衣冠。",
   "此身忘世浑容易，使世相忘却自难。"
  ],
  "title": "鹧鸪天"
 },
 {
  "id": 663,
  "author": "辛弃疾",
  "paragraphs": [
   "绿鬓都无白发侵。",
   "醉时拈笔越精神。",
   "爱将芜语追前事，更把梅花比那人。",
   "回急雪，遏行云。",
   "近时歌舞旧时情。",
   "君侯要识谁轻重，看取金杯几许深。"
  ],
  "title": "鹧鸪天"
 },
 {
  "id": 664,
  "author": "辛弃疾",
  "paragraphs": [
   "泉上长吟我独清。",
   "喜君来共雪争明。",
   "已惊并水鸥无色，更怪行沙蟹有声。",
   "添爽气，动雄情。",
   "奇因六出忆陈平。",
   "却嫌鸟雀投林去，触破当楼云母屏。"
  ],
  "title": "鹧鸪天"
 },
 {
  "id": 665,
  "author": "辛弃疾",
  "paragraphs": [
   "莫殢春光花下游。",
   "便须准备落花愁。",
   "百年雨打风吹却，万事三平二满休。",
   "将扰扰，付悠悠。",
   "此生於世百无忧。",
   "新愁次第相抛舍，要伴春归天尽头。"
  ],
  "title": "鹧鸪天"
 },
 {
  "id": 666,
  "author": "辛弃疾",
  "paragraphs": [
   "声名少日畏人知。",
   "老去行藏与愿违。",
   "山草旧曾呼远志，故人今又寄当归。",
   "何人可觅安心法，有客来观杜德机。",
   "却笑使君那得似，清江万顷白鸥飞。"
  ],
  "title": "瑞鹧鸪"
 },
 {
  "id": 667,
  "author": "辛弃疾",
  "paragraphs": [
   "胶胶扰扰几时休。",
   "一出山来不自由。",
   "秋水观中山月夜，停云堂下菊花秋。",
   "随缘道理应须会，过分功名莫强求。",
   "先自一身愁不了，那堪愁上更添愁。"
  ],
  "title": "瑞鹧鸪"
 },
 {
  "id": 668,
  "author": "赵长卿",
  "paragraphs": [
   "韶华迤逦三春暮。",
   "飞尽繁红无数。",
   "多情为与，牡丹长约，年年为主。",
   "晓露凝香，柔条千里，轻盈清素。",
   "最堪怜，玉质冰肌婀娜，江梅谩休争妒。",
   "翠蔓扶疏隐映，似碧纱笼罩，越溪游女。",
   "从前爱惜娇姿，终日愁风怕雨。",
   "夜月一帘，小楼魂断，有思量处。",
   "恐因循易嫁，东风烂熳，暗随春去。"
  ],
  "title": "水龙吟"
 },
 {
  "id": 669,
  "author": "赵长卿",
  "paragraphs": [
   "小春时候，见早梅吐玉，裁琼妆白。",
   "点点枝头光照眼，恼损柔肠情客。",
   "暗里芳心，出群标致，经岁成疏隔。",
   "如今风韵，何人依旧冰雪。",
   "冷艳潇洒天然，香姿肯易许，游蜂狂蝶。",
   "夜半黄昏担带了，多少清风明月。",
   "宋玉虽悲，元超虽恨，见了千愁歇。",
   "东君还许，有情取次攀折。"
  ],
  "title": "念奴娇"
 },
 {
  "id": 670,
  "author": "赵长卿",
  "paragraphs": [
   "爆竹声飞，屠苏香钿，华堂歌舞催春。",
   "百年消息，经半已凌人。",
   "念我功名冷落，又重是、一岁还新。",
   "惊心事，安仁华鬓，年少已逡巡。",
   "明知生似寄，何须苦苦，役慕蹄轮。",
   "最难忘、通经好学沈沦。",
   "况是读书万卷，辜负他、此志难伸。",
   "从今去，灯窗勉进，云路岂无因。"
  ],
  "title": "满庭芳"
 },
 {
  "id": 671,
  "author": "赵长卿",
  "paragraphs": [
   "风软寒轻，暗香飘、扑面无限清楚。",
   "乍淡乍浓，应想前村，定是早梅初吐。",
   "马儿行过坡儿下，危桥外、竹梢疏处。",
   "半斜露。",
   "花花蕊蕊，灿然满树。",
   "一晌看花凝伫。",
   "因念我西园，玉英真素。",
   "最是系心，婉娩精神，伴得水云仙侣。",
   "断肠没奈人千里，无计向、钗头频窥。",
   "泪如雨。",
   "那堪又还日暮。"
  ],
  "title": "花心动"
 },
 {
  "id": 672,
  "author": "赵长卿",
  "paragraphs": [
   "柳暗披风，桑柔宿雨。",
   "一番绿遍江头树。",
   "莺花已过苦无多，看看又是春归去。",
   "病酒情怀，光阴如许。",
   "闲愁俏没安排处。",
   "新来著意与兜笼，身心苦役伊知否。"
  ],
  "title": "踏莎行"
 },
 {
  "id": 673,
  "author": "赵长卿",
  "paragraphs": [
   "春色烘衣暖，宫梅破鼻香。",
   "尽驱和气入兰堂。",
   "又是轻云微雨、下巫阳。",
   "酒带欢情重，醺醺气味长。",
   "晚来拂拭略梳妆。",
   "笑指一钩新月、上迥廊。"
  ],
  "title": "南歌子"
 },
 {
  "id": 674,
  "author": "赵长卿",
  "paragraphs": [
   "宿雨新晴天色好。",
   "秾李夭桃，一霎都开了。",
   "燕子归来深院悄。",
   "柳绵铺迳无人扫。",
   "咫尺莺花还又老。",
   "绿入闲阶，只有青青草。",
   "参揣前期谁可表。",
   "此情不语知多少。"
  ],
  "title": "蝶恋花"
 },
 {
  "id": 675,
  "author": "赵长卿",
  "paragraphs": [
   "镂玉裁琼莫比香。",
   "娉婷枝上殢春光。",
   "风流别有千般韵，割舍昏沈入醉乡。",
   "蜂共蝶，尽乾忙。",
   "檀心知未肯寻常。",
   "从来诗苦人消瘦，乞与幽窗富锦囊。"
  ],
  "title": "鹧鸪天"
 },
 {
  "id": 676,
  "author": "赵长卿",
  "paragraphs": [
   "蜂蜜酿成花已飞。",
   "海棠次第雨胭脂。",
   "园林检点春归也，只有萦风柳带垂。",
   "情默默，恨依依。",
   "可人天气日长时。",
   "东风恰好寻芳去，何事驱弛作别离。"
  ],
  "title": "鹧鸪天"
 },
 {
  "id": 677,
  "author": "赵长卿",
  "paragraphs": [
   "年年长见傲寒林。",
   "压群英。",
   "有馀清。",
   "曾被芳心，红日恼诗情。",
   "玉质暗香无限意，偏婉娩，尽轻盈。",
   "今年潇洒照歧亭。",
   "更芳馨。",
   "也峥嵘。",
   "无奈多情，终是惜飘零。",
   "谁与东君收拾取，怕风雨，挫瑶琼。"
  ],
  "title": "江神子・江城子"
 },
 {
  "id": 678,
  "author": "赵长卿",
  "paragraphs": [
   "春思浓如酒，离心乱似绵。",
   "一川芳草绿生烟。",
   "客里因循、重过艳阳天。",
   "屈指归期近，愁眉泪洒然。",
   "无端还被此情牵。",
   "为问桃源、还有再逢缘。"
  ],
  "title": "南歌子"
 },
 {
  "id": 679,
  "author": "赵长卿",
  "paragraphs": [
   "忆昔去年花下饮，团蛮争看酴醿。",
   "酒浓花艳两相宜。",
   "醉中尝记得，裙带写新诗。",
   "还是春光惊已暮，此身犹在天涯。",
   "断肠无奈苦相思。",
   "忧心徒耿耿，分付与他谁。"
  ],
  "title": "临江仙"
 },
 {
  "id": 680,
  "author": "赵长卿",
  "paragraphs": [
   "柳莺啼晓梦初惊。",
   "香雾入帘清。",
   "胭脂淡注宫妆雅，似文君、犹带春酲。",
   "芳心婉娩，媚容绰约，桃李总消声。",
   "相如春思正萦萦。",
   "无奈惜花情。",
   "曲栏小槛幽深处，与殷勤、遮护娉婷。",
   "姚黄魏紫，十分颜色，终不似轻盈。"
  ],
  "title": "一丛花"
 },
 {
  "id": 681,
  "author": "赵长卿",
  "paragraphs": [
   "天涯目断江南路。",
   "见芳草，迷风絮。",
   "绿暗花梢春几许。",
   "小桃寂寞，海棠零乱，飞尽胭脂雨。",
   "子规声里山城暮。",
   "月挂西南梦回处。",
   "满抱离愁推不去。",
   "双眉百皱，寸肠千缕，若事凭鳞羽。"
  ],
  "title": "青玉案"
 },
 {
  "id": 682,
  "author": "赵长卿",
  "paragraphs": [
   "是三春已暮，浪蕊彤残，牡丹零落。",
   "独殿清和，有佳名芍药。",
   "浅浅芳业，绣幢鼎鼎，更艳香绰约。",
   "浑似扬州，画楼卷起，翠帘红幕。",
   "倚槛轻盈，万娇千媚，故整霞裙，笑花寂寞。",
   "太守风流，拥笙歌围著。",
   "坐上诗人，二千里外，念此身飘泊。",
   "客眼看花，归心对酒，番成萧索。"
  ],
  "title": "醉蓬莱"
 },
 {
  "id": 683,
  "author": "赵长卿",
  "paragraphs": [
   "宿霭凝阴，天气未晴，峭寒勒住群葩。",
   "倚栏无语，羞辜负年华。",
   "柳媚梢头翠眼，桃蒸原上红霞。",
   "可堪那、尽日狂风荡荡，细雨斜斜。",
   "东君底事，无奈薄幸，著意残害莺花。",
   "惟是我，惜春情重，说奈咨磋。",
   "故与殷勤索酒，更将油幕高遮。",
   "对花欢笑，从教风雨，著醉酬他。"
  ],
  "title": "雨中花慢"
 },
 {
  "id": 684,
  "author": "赵长卿",
  "paragraphs": [
   "晓来雨霁。",
   "弱柳摇新翠。",
   "丽日媚东风，正不暖不寒天气。",
   "幽禽弄舌，花上诉春光，高一饷，低一饷，清喨圆还碎。",
   "那知时势。",
   "春亦元无意。",
   "草木自敷荣，似人生、功名富贵。",
   "我咱谙分，随有亦随无，不妒富，不憎贫，歌酒闲游戏。"
  ],
  "title": "蓦山溪"
 },
 {
  "id": 685,
  "author": "赵长卿",
  "paragraphs": [
   "芍药开残春已尽。",
   "红浅香乾，蝶子迷花阵。",
   "阵是清和人正困。",
   "行云散後空留恨。",
   "小字金书频与问。",
   "意曲心诚，未必他能信。",
   "千结柔肠愁寸寸。",
   "钿钗几日重相近。"
  ],
  "title": "蝶恋花"
 },
 {
  "id": 686,
  "author": "赵长卿",
  "paragraphs": [
   "江梅虽是孤芳早。",
   "争似酴醿好。",
   "凡红飞尽草妻迷。",
   "婀娜枝头才见、细腰肢。",
   "玉容消得仙源惜。",
   "满架香堆白。",
   "檀心应共酒相宜。",
   "割舍花前猛饮、倒金卮。"
  ],
  "title": "虞美人"
 },
 {
  "id": 687,
  "author": "赵长卿",
  "paragraphs": [
   "冰塘浅绿生芳草。",
   "枝上青梅小。",
   "柳眉愁黛为谁开。",
   "似向东君、喜见故人来。",
   "碧桃销恨犹堪爱。",
   "妃子今何在。",
   "风光小院酒尊同。",
   "向晚一钩新月、落花风。"
  ],
  "title": "虞美人"
 },
 {
  "id": 688,
  "author": "赵长卿",
  "paragraphs": [
   "小溪清浅照孤芳。",
   "蕊珠娘。",
   "暗传香。",
   "春染粉容，清丽傅宫妆。",
   "金缕翠蝉曾记得，花密密、过雕墙。",
   "而今冷落水云乡。",
   "念平康。",
   "转情伤。",
   "梦断巫云，空恨楚襄王。",
   "冰雪肌肤消瘦损，愁满地、对斜阳。"
  ],
  "title": "江神子・江城子"
 },
 {
  "id": 689,
  "author": "赵长卿",
  "paragraphs": [
   "是平分秋色，梦草池塘，暖风帘幕。",
   "昨夜三台，灿天边芝角。",
   "自是君家，庆流泽远，降生申崧岳。",
   "厚德温良，高才粹雅，渊源学博。",
   "何事丹墀，尚淹阔步，未许中原，少勤方略。",
   "且对笙歌，醉黄金错落。",
   "蕊洞珠宫，媚人桃李，趁青春绰约。",
   "绿意红情，成阴结子，五云楼阁。"
  ],
  "title": "醉蓬莱"
 },
 {
  "id": 690,
  "author": "赵长卿",
  "paragraphs": [
   "春事犹馀十日，吴蚕早已三眠。",
   "多情忍对落花前。",
   "酴醿飘暖雪，荷叶媚晴天。",
   "香淡无心浸酒，绿浮可意邀船。",
   "时光堪恨也堪怜。",
   "单衣三月暮，歌扇一番圆。"
  ],
  "title": "临江仙"
 },
 {
  "id": 691,
  "author": "赵长卿",
  "paragraphs": [
   "去年社日东风里。",
   "向三径、开桃李。",
   "脆管危弦随意起。",
   "绿阴红影，暖香繁蕊，伴我醺醺醉。",
   "今年社日空垂泪。",
   "客舍看花甚情意。",
   "江上危楼愁独倚。",
   "欲将心事，巧凭来燕，说与人憔悴。"
  ],
  "title": "青玉案"
 },
 {
  "id": 692,
  "author": "赵长卿",
  "paragraphs": [
   "枝上红飞尽，梢头绿已匀。",
   "游丝柳絮媚青春。",
   "向晚暖风帘幕、练光新。",
   "春已匆匆去，那堪话别情。",
   "刘郎几日便登程。",
   "告你觅些欢笑、送行人。"
  ],
  "title": "南歌子"
 },
 {
  "id": 693,
  "author": "赵长卿",
  "paragraphs": [
   "麦畦匀绿。",
   "枝头屑屑飞梅玉。",
   "伤心何事人南北。",
   "断尽回肠，忍听阳关曲。",
   "倚窗青荫亭亭竹。",
   "好风敲动声相续。",
   "夜阑怕见银台烛。",
   "会得离情，他也泪速速。"
  ],
  "title": "醉落魄・一斛珠"
 },
 {
  "id": 694,
  "author": "赵长卿",
  "paragraphs": [
   "密雨随风，咋来一夜檐声溜。",
   "奈何僝僽。",
   "官路梅花瘦。",
   "赋得多情，怕到春时候。",
   "如今一病非因酒。",
   "试问君知否。"
  ],
  "title": "点绛唇"
 },
 {
  "id": 695,
  "author": "赵长卿",
  "paragraphs": [
   "春到垂杨，嫩黄染就金丝软。",
   "丽晴新暖。",
   "涌翠千山远。",
   "为甚年年，眉向东风展。",
   "闲消遣。",
   "欲归犹懒。",
   "渔笛天将晚。"
  ],
  "title": "点绛唇"
 },
 {
  "id": 696,
  "author": "赵长卿",
  "paragraphs": [
   "轻暖轻寒，赏花天气春将半。",
   "柳摇金线。",
   "求友莺相唤。",
   "玉腕蛾眉，意眼频频眄。",
   "歌喉软。",
   "玉卮受劝。",
   "一醉应相拼。"
  ],
  "title": "点绛唇"
 },
 {
  "id": 697,
  "author": "赵长卿",
  "paragraphs": [
   "夜雨如倾，满溪添涨桃花水。",
   "落红铺地。",
   "枝上堆浓翠。",
   "去年如今，常伴酴醿醉。",
   "今年里。",
   "离家千里。",
   "独猛东风泪。"
  ],
  "title": "点绛唇"
 },
 {
  "id": 698,
  "author": "赵长卿",
  "paragraphs": [
   "啼鸟喃喃，恨春归去春谁管。",
   "日和风暖。",
   "绿暗闲庭院。",
   "还忆当年，绮席新相见。",
   "人已远。",
   "水流云散。",
   "空结多情怨。"
  ],
  "title": "点绛唇"
 },
 {
  "id": 699,
  "author": "赵长卿",
  "paragraphs": [
   "弱质纤姿俪素妆。",
   "水沈山麝郁幽香。",
   "直疑姑射来天上，要恼人间傅粉郎。",
   "简酿酒，枕为囊。",
   "更馀风味胜糖霜。",
   "肯如红紫空姚冶，谩惹游蜂戏蝶忙。"
  ],
  "title": "鹧鸪天"
 },
 {
  "id": 700,
  "author": "赵长卿",
  "paragraphs": [
   "玉容应不羡梅妆。",
   "檀心特地赛炉香。",
   "半臧密叶墙头女，勾引酡颜马上郎。",
   "樽乏酒，且倾囊。",
   "蟹螯糟熟似黏霜。",
   "一年光景浑如梦，可惜人生忙处忙。"
  ],
  "title": "鹧鸪天"
 },
 {
  "id": 701,
  "author": "赵长卿",
  "paragraphs": [
   "洗尽铅华不著妆。",
   "一般真色自生香。",
   "飘飘何处凌波女，故故相迎马上郎。",
   "寻谱谍，发诗囊。",
   "绝胜梅萼嫁冰霜。",
   "故山寒食依然在，句引东坡旅兴忙。"
  ],
  "title": "鹧鸪天"
 },
 {
  "id": 702,
  "author": "赵长卿",
  "paragraphs": [
   "镂玉裁琼学靓妆。",
   "不须沈水自然香。",
   "好随梅蕊妆宫额，肯似桃花误阮郎。",
   "羞傅粉，贱香囊。",
   "何劳傲雪与凌霜。",
   "新来句引无情眼，拼为东风一晌忙。"
  ],
  "title": "鹧鸪天"
 },
 {
  "id": 703,
  "author": "赵长卿",
  "paragraphs": [
   "绰约肌肤巧样妆。",
   "风流元自有清香。",
   "未应傅粉疑平叔，却笑荷花似六郎。",
   "浮蚁瓮，入诗囊。",
   "学人消瘦怯风霜。",
   "午窗一枕庄周梦，甘作花心粉蝶忙。"
  ],
  "title": "鹧鸪天"
 },
 {
  "id": 704,
  "author": "赵长卿",
  "paragraphs": [
   "去年元夜，正钱塘，看天街灯烛。",
   "闹蛾儿转处，熙熙语笑，百万红妆女。",
   "今年肯把轻辜负。",
   "列荧煌千炬。",
   "趁闲身未老，良辰美景，款醉新歌舞。"
  ],
  "title": "探春令"
 },
 {
  "id": 705,
  "author": "赵长卿",
  "paragraphs": [
   "清晚窗前杜宇啼。",
   "游仙惊梦醉，断魂迷。",
   "起来窗下看盆池。",
   "伤春去，消瘦不胜衣。",
   "柳陌记年时。",
   "行云音信杳、与心违。",
   "空教攒恨入双眉。",
   "人已远，红叶莫题诗。"
  ],
  "title": "小重山"
 },
 {
  "id": 706,
  "author": "赵长卿",
  "paragraphs": [
   "绿示阴阴春已休。",
   "群花飘尽也，不胜愁。",
   "游丝飞絮两悠悠。",
   "迷芳草，日暖雨初收。",
   "深院小迟留。",
   "好香烧一炷，细烟浮。",
   "更听羯鼓打梁州。",
   "恼人处，宿酒尚扶头。"
  ],
  "title": "小重山"
 },
 {
  "id": 707,
  "author": "赵长卿",
  "paragraphs": [
   "梅花有意舒香粉。",
   "舒香已得先春信。",
   "香与露华清。",
   "露浓愁杀人。",
   "酒多愁愈重。",
   "此意谁能共。",
   "泪湿染衣斑。",
   "夜霜金缕寒。"
  ],
  "title": "菩萨蛮"
 },
 {
  "id": 708,
  "author": "赵长卿",
  "paragraphs": [
   "梅花枝上东风软。",
   "朝来吹散真香远。",
   "雅淡有馀清。",
   "客心和泪倾。",
   "美人临别夜。",
   "月晃灯初灺。",
   "玉枕小屏山。",
   "眉尖曾细看。"
  ],
  "title": "菩萨蛮"
 },
 {
  "id": 709,
  "author": "赵长卿",
  "paragraphs": [
   "烟姿玉骨尘埃外，看自有神仙格。",
   "花中越样风流，曾是名标清客。",
   "月夜香魂，雪天孤艳，可堪怜惜。",
   "向枝间且作，东风第一，和羹事、期他日。",
   "闻道春归未识。",
   "问伊家、却知消息。",
   "当时恼杀林逋，空绕团栾千百。",
   "横管轻吹处，馀香散、阿谁偏得。",
   "寿阳宫、应有佳人，待与点、新妆额。"
  ],
  "title": "水龙吟"
 },
 {
  "id": 710,
  "author": "赵长卿",
  "paragraphs": [
   "苇绡开得仙花，就中最有佳人似。",
   "香肌胜雪，千般揉缚，禁他风雨。",
   "缟夜精神，繁春标致，忍教孤负。",
   "怅潘郎去後，河阳满县，知他是、谁为主。",
   "多谢文章吏部。",
   "遇衔杯、不曾轻许。",
   "应知这底，无言情绪，难为分付。",
   "吹遍春风，耀残明月，总伤心处。",
   "待闲亭夜永，游人散後，作飞仙去。"
  ],
  "title": "水龙吟"
 },
 {
  "id": 711,
  "author": "赵长卿",
  "paragraphs": [
   "天教占得如簧，巧声乍啭千娇媚。",
   "金衣衬著，风流模样，於中可是。",
   "红杏香中，绿杨阴处，多应饶你。",
   "向黄昏、苦苦娇啼怨别，那堪更、东风起。",
   "别有诗肠鼓吹。",
   "未关他、等闲俗耳。",
   "双柑斗酒，当时曾是，高人留意。",
   "南国春归，上阳花落，止添憔悴。",
   "念啼声欲碎，何人解作留春计。"
  ],
  "title": "水龙吟"
 },
 {
  "id": 712,
  "author": "赵长卿",
  "paragraphs": [
   "淡烟轻霭濛濛，望中乍歇凝晴昼。",
   "才惊一霎催花，还又随风过了。",
   "清带梨梢，晕含桃脸，添春多少。",
   "向海棠点点，香红染遍，分明是、胭脂透。",
   "无奈芳心滴碎，阻游人、踏青携手。",
   "檐头线断，空中丝乱，才晴却又。",
   "帘幕闲垂处，轻风送、一番寒峭。",
   "正留君不住，潇潇更下黄昏後。"
  ],
  "title": "水龙吟"
 },
 {
  "id": 713,
  "author": "赵长卿",
  "paragraphs": [
   "浓芳满地，秀色连天，和烟带雨萋萋。",
   "几许芳心，还解报得春晖。",
   "当时谢郎梦里，似殷勤、传与新诗。",
   "却为甚、动长门怨感，南浦伤离。",
   "追想天涯行客，应解拥车轮，步步相随。",
   "惆怅如丝，正是欲断肠时。",
   "凭高望中不见，路悠悠、南北东西。",
   "春去也，怨王孙、犹自未归。"
  ],
  "title": "胜胜慢・声声慢"
 },
 {
  "id": 714,
  "author": "赵长卿",
  "paragraphs": [
   "金垂烟重，雪扬风轻，东风惯得多娇。",
   "秀色依依，偏应绿水朱楼。",
   "腰肢先来太瘦，更眉尖、惹得闲愁。",
   "牵情处，是张郎年少，一种风流。",
   "别後长堤目断，空记得当时，马上墙头。",
   "细雨轻烟，何处夕系扁舟。",
   "叮咛再须折赠，劝狂风、休挽长条。",
   "春未老，到成阴、终待共游。"
  ],
  "title": "胜胜慢・声声慢"
 },
 {
  "id": 715,
  "author": "赵长卿",
  "paragraphs": [
   "黯霭阴云覆，滂沱急雨飞。",
   "洗残枝上乱红稀。",
   "恰是退花天气、困人时。",
   "向晓春酲重，偎人起较迟。",
   "薄罗初见拭轻衣。",
   "笑拭新妆、须要剪酴醿。"
  ],
  "title": "南歌子"
 },
 {
  "id": 716,
  "author": "赵长卿",
  "paragraphs": [
   "寒食风霜最可人。",
   "梨花榆火一时新。",
   "心头眼底总宜春。",
   "薄暮归吟芳草路，落红深处鹧鸪声。",
   "东风疏雨唤愁生。"
  ],
  "title": "浣溪沙"
 },
 {
  "id": 717,
  "author": "赵长卿",
  "paragraphs": [
   "柳老抛绵春已深。",
   "夹衣初试晓寒轻。",
   "别离无奈此时情。",
   "先自愁怀容易感，不堪闻底子规声。",
   "西楼料得数回程。"
  ],
  "title": "浣溪沙"
 },
 {
  "id": 718,
  "author": "赵长卿",
  "paragraphs": [
   "不愤江梅喷暗香。",
   "春前腊後正凄凉。",
   "霜风雪月忍思量。",
   "斜倚幽林如有恨，玉鳞飞後转堪伤。",
   "时人那解识孤芳。"
  ],
  "title": "浣溪沙"
 },
 {
  "id": 719,
  "author": "赵长卿",
  "paragraphs": [
   "别来无事不思量。",
   "霜日最凄凉。",
   "凝想倚栏干处，攒眉应为萧郎。",
   "梅花岂管人消瘦，只恁自芬芳。",
   "寄语行人知否，梅花得似人香。"
  ],
  "title": "朝中措"
 },
 {
  "id": 720,
  "author": "赵长卿",
  "paragraphs": [
   "隔叶乳鸦声软。",
   "啼断日斜影转。",
   "杨柳小腰肢。",
   "画楼西。",
   "役损风流心眼。",
   "眉上新愁无限。",
   "极目送云行。",
   "此时情。"
  ],
  "title": "昭君怨"
 },
 {
  "id": 721,
  "author": "赵长卿",
  "paragraphs": [
   "夜来一夜东风暖。",
   "春到桃腮柳眼。",
   "对景可堪肠断。",
   "强把愁眉展。",
   "花期惹起归期念。",
   "前事从头忖遍。",
   "凝想水遥山远。",
   "空结相思怨。"
  ],
  "title": "桃源忆故人"
 },
 {
  "id": 722,
  "author": "赵长卿",
  "paragraphs": [
   "花飞飞。",
   "柳依依。",
   "帘卷东风日正迟。",
   "社前双燕归。",
   "药栏东，药栏西。",
   "记得当时素手携。",
   "弯弯月似眉。"
  ],
  "title": "长相思"
 },
 {
  "id": 723,
  "author": "赵长卿",
  "paragraphs": [
   "景物一番新，熙熙时候。",
   "小院融和渐长昼。",
   "东君有意，为怜纤腰消瘦。",
   "软风吹破眉间皱。",
   "袅袅枝头，轻黄微透。",
   "舞到春深转清秀。",
   "锦囊多感，又更新来伤酒。",
   "断肠无语凭栏久。"
  ],
  "title": "感皇恩"
 },
 {
  "id": 724,
  "author": "赵长卿",
  "paragraphs": [
   "笙歌间错华筵启。",
   "喜新春新岁。",
   "菜传纤手青丝细。",
   "和气入、东风里。",
   "幡儿胜儿都姑媂。",
   "戴得更忔戏。",
   "愿新春已後，吉吉利利。",
   "百事都入意。"
  ],
  "title": "探春令"
 },
 {
  "id": 725,
  "author": "赵长卿",
  "paragraphs": [
   "赤栏干外桃花雨。",
   "飞花已觉春归去。",
   "柳色碧依依。",
   "浓阴春昼迟。",
   "海棠红未破。",
   "匀糁胭脂颗。",
   "风雨也相饶。",
   "应怜粉面娇。"
  ],
  "title": "菩萨蛮"
 },
 {
  "id": 726,
  "author": "赵长卿",
  "paragraphs": [
   "牡丹已过酴醿谢，飞尽繁花。",
   "浓翠啼鸦。",
   "绿水桥边卖酒家。",
   "年时携手寻春去，满引流霞。",
   "往事堪嚓。",
   "犹喜潘郎鬓未华。"
  ],
  "title": "丑奴儿・采桑子"
 },
 {
  "id": 727,
  "author": "赵长卿",
  "paragraphs": [
   "帘卷轻风怜小春。",
   "荷枯菊悴正愁人。",
   "江梅喜见一枝新。",
   "料得主人偏爱惜，也应冰雪好精神。",
   "故园桃李莫生嗔。"
  ],
  "title": "浣溪沙"
 },
 {
  "id": 728,
  "author": "赵长卿",
  "paragraphs": [
   "楚梅娇小。",
   "好是霜天晓。",
   "宿酒恼人香暗绕。",
   "浸影碧波池沼。",
   "生成素淡芳容。",
   "不须抹黛匀红。",
   "准拟凝成阴结子，莫教枉费春工。"
  ],
  "title": "清平乐"
 },
 {
  "id": 729,
  "author": "赵长卿",
  "paragraphs": [
   "绮疏新晓。",
   "学语雏莺巧。",
   "烟暖瑶阶梧叶老。",
   "满地东风芳草。",
   "少年不合风流。",
   "偿他酒债花愁。",
   "望断绿芜春去，销魂懒上层楼。"
  ],
  "title": "清平乐"
 },
 {
  "id": 730,
  "author": "赵长卿",
  "paragraphs": [
   "日彤彤，风荡荡。",
   "帘外柳花飞扬。",
   "红有限，绿无穷。",
   "雨晴芳径中。",
   "肠寸结。",
   "萦离别。",
   "还是去年时节。",
   "春暮也，子归啼。",
   "伤春三月时。"
  ],
  "title": "更漏子"
 },
 {
  "id": 731,
  "author": "赵长卿",
  "paragraphs": [
   "檀心刻玉几千重。",
   "开处对房栊。",
   "黄昏淡月笼艳，香与酒争浓。",
   "宜轻素，鄙轻红。",
   "思无穷。",
   "化工著意，南南北北，一种东风。"
  ],
  "title": "诉衷情"
 },
 {
  "id": 732,
  "author": "赵长卿",
  "paragraphs": [
   "枝上杨花糁玉尘。",
   "晚风扶起处，雪轻盈。",
   "扑人点点细无声。",
   "谁能惜，撩乱满江城。",
   "忍泪未须倾。",
   "十年追往事，叹流莺。",
   "晓来雨过转伤情。",
   "铺池绿，遣恨寄浮萍。"
  ],
  "title": "小重山"
 },
 {
  "id": 733,
  "author": "赵长卿",
  "paragraphs": [
   "绿尽烧痕芳草遍。",
   "不暖不寒，切莫辜良宴。",
   "罨画屏风开羽扇。",
   "薄罗衫子仙衣练。",
   "晚雨小池添水面。",
   "戏跃赬鳞，又向波心见。",
   "持酒伊听声宛转。",
   "樽前唱彻昭阳怨。"
  ],
  "title": "蝶恋花"
 },
 {
  "id": 734,
  "author": "赵长卿",
  "paragraphs": [
   "梁上双双海燕归。",
   "故人应不寄新诗。",
   "柳梧阴里高还下，帘幕中间去复回。",
   "追盛事，忆乌衣。",
   "王家巷陌日沈西。",
   "兴亡无限惊心语，说与时人总不知。"
  ],
  "title": "鹧鸪天"
 },
 {
  "id": 735,
  "author": "赵长卿",
  "paragraphs": [
   "谡谡东风作雨寒。",
   "无言独自凭栏干。",
   "绿肥红瘦春归去，恨逼愁侵酒怎宽。",
   "追往事，惜花残。",
   "残花往事总相关。",
   "风光台上伤心处，此意人休作等闲。"
  ],
  "title": "鹧鸪天"
 },
 {
  "id": 736,
  "author": "赵长卿",
  "paragraphs": [
   "新元才过，渐融和气，先到帘帏。",
   "谩闲绕、柳径花蹊里。",
   "探看试、春来未。",
   "年时曾把春抛弃。",
   "与春光陪泪。",
   "待今春、日日花前沈醉。",
   "款细偎红翠。"
  ],
  "title": "探春令"
 },
 {
  "id": 737,
  "author": "赵长卿",
  "paragraphs": [
   "数声回雁。",
   "几番疏雨，东风回暖。",
   "甚今年、立得春来晚。",
   "过人日、方相见。",
   "缕金幡胜教先办。",
   "著工夫裁剪。",
   "到那时睹当，须教滴惜，称得梅妆面。"
  ],
  "title": "探春令"
 },
 {
  "id": 738,
  "author": "赵长卿",
  "paragraphs": [
   "冰檐垂箸，雪花飞絮，时方严肃。",
   "向寻常摇曳，凡花野草，怎生敢夸红绿。",
   "江梅孤洁无拘束。",
   "只温然如玉。",
   "自一般天赋，风流清秀，总不同粗俗。"
  ],
  "title": "探春令"
 },
 {
  "id": 739,
  "author": "赵长卿",
  "paragraphs": [
   "而今风韵，旧时标致，总皆奇绝。",
   "再相逢还是，春前腊後，粉面凝香雪。",
   "芳心自与群花别。",
   "尽孤高清洁。",
   "那情怀最是，与人好处，冷淡黄昏月。"
  ],
  "title": "探春令"
 },
 {
  "id": 740,
  "author": "赵长卿",
  "paragraphs": [
   "雕墙风定，绮窗烛灺，沈吟独坐。",
   "料雪霜深处，司花神女，暗里焚百和。",
   "恼人一阵香初过。",
   "把清愁薰破。",
   "更那堪得，冰姿玉貌，痛与惜则个。"
  ],
  "title": "探春令"
 },
 {
  "id": 741,
  "author": "赵长卿",
  "paragraphs": [
   "龟纱隔雾，绣帘钩月，那时曾见。",
   "照影儿、觑了千回百转。",
   "素艳明於练。",
   "柔肠堆满相思愿。",
   "更重看几遍。",
   "是天然不用，施朱栊翠，羞损桃花面。"
  ],
  "title": "探春令"
 },
 {
  "id": 742,
  "author": "赵长卿",
  "paragraphs": [
   "疏篱横出，绿枝斜露，笑盈盈地。",
   "悄一似、初睹东邻女，有无限、风流意。",
   "半开折得琼瑰蕊。",
   "惹新香沾袂。",
   "放曲屏珠幌胆瓶儿里，伴我醺醺睡。"
  ],
  "title": "探春令"
 },
 {
  "id": 743,
  "author": "赵长卿",
  "paragraphs": [
   "冰澌池面。",
   "柳摇金线，春光无限。",
   "问梅花底事，收香藏蕊，到此方舒展。",
   "百花头上俱休管。",
   "且惊开俗眼。",
   "看绿阴结子，成功调鼎，有甚迟和晚。"
  ],
  "title": "探春令"
 },
 {
  "id": 744,
  "author": "赵长卿",
  "paragraphs": [
   "溪桥山路。",
   "竹篱茅舍，凄凉风雨。",
   "被摧残沮挫，精神依旧，无奈相思苦。",
   "东君故与收拾取。",
   "忍教他尘土。",
   "向绿窗绣户，朱栏小槛，做个名花主。"
  ],
  "title": "探春令"
 },
 {
  "id": 745,
  "author": "赵长卿",
  "paragraphs": [
   "雨孱风瘦，雪欺霜妒，时光牢落。",
   "怎奈向、天与孤高出众，一任傍人恶。",
   "凡花且莫相嘲谑。",
   "尽强伊寂寞。",
   "便饶他、百计千方就做，酝藉如何学。"
  ],
  "title": "探春令"
 },
 {
  "id": 746,
  "author": "赵长卿",
  "paragraphs": [
   "楼头月满。",
   "栏干风度，有人肠断。",
   "为多情、役得神魂撩乱。",
   "又被梅萦绊。",
   "对花沈醉应须拼。",
   "且尊前相伴。",
   "恨无端玉笛，穿帘透幕，好梦还惊散。"
  ],
  "title": "探春令"
 },
 {
  "id": 747,
  "author": "赵长卿",
  "paragraphs": [
   "清江平淡，暗香潇洒，满林风露。",
   "渐枝上、也学杨花柳絮。",
   "轻逐春归去。",
   "东君著意勤遮护。",
   "总留他不住。",
   "幸西园别有，能言花貌，委曲关心愫。"
  ],
  "title": "探春令"
 },
 {
  "id": 748,
  "author": "赵长卿",
  "paragraphs": [
   "嚣尘尽扫，碧落辉腾，元宵三五。",
   "更漏永、迟迟停鼓。",
   "天上人间当此遇。",
   "正年少、尽香车宝马，次第追随士女。",
   "看往来、巷陌连甍，簇起星逑无数。",
   "政简物阜清闲处。",
   "听笙歌、鼎沸频举。",
   "灯焰暖、庭帏高下，红影相交知几户。",
   "恣欢笑、道今宵景色，胜前时几度。",
   "细算来、皇都此夕，消得喧传今古。",
   "排备绮席成行，炉喷袅、沈檀轻缕。",
   "睹遨游彩仗，疑是神仙伴侣。",
   "欲飞去、恨难留住。",
   "渐到蓬瀛步。",
   "愿永逢、恁时恁节，且与风光为主。"
  ],
  "title": "宝鼎现"
 },
 {
  "id": 749,
  "author": "赵长卿",
  "paragraphs": [
   "梅黄又见纤纤雨。",
   "客里情怀两眉聚。",
   "何处烟村啼杜宇。",
   "劝人归去，早思家转，听得声声苦。",
   "利名萦绊何时住。",
   "恼乱愁肠成万缕。",
   "满眼兴亡知几许。",
   "不如寻个，老松石畔，作个柴门户。"
  ],
  "title": "青玉案"
 },
 {
  "id": 750,
  "author": "赵长卿",
  "paragraphs": [
   "梅雪飘香，杏花开艳燃春昼。",
   "铜驼烟淡晓风轻，摇曳青青柳。",
   "海燕归来未久。",
   "向雕梁、初成对偶。",
   "日长人困，绿水池塘，清明时候。",
   "帘幕低垂，麝煤烟喷黄金兽。",
   "天涯人去杳无凭，不念东阳瘦。",
   "眉上新愁压旧。",
   "要消遣、除非殢酒。",
   "酒醒人静，月满南楼，相思还又。"
  ],
  "title": "烛影摇红"
 },
 {
  "id": 751,
  "author": "赵长卿",
  "paragraphs": [
   "银蟾光满，弄馀辉、冷浸江梅无力。",
   "缓引柔条浮素蕊，横在闲窗虚壁。",
   "染纸挥毫，粉涂墨晕，不似今端的。",
   "天然造化，别是一般，清瘦踪迹。",
   "今夜翠葆堂深，梦回风定，因月才相识。",
   "先自离愁，那更被、晓角残更催逼。",
   "曙色将分，轻阴移尽，过眼难寻觅。",
   "江南图上，画工应为描得。"
  ],
  "title": "念奴娇"
 },
 {
  "id": 752,
  "author": "赵长卿",
  "paragraphs": [
   "玉龙声杳，正瑶台曲舞，香山初彻。",
   "褪粉掐酥千万颗，满地平铺银雪。",
   "草褥香茵，苔钱买住，留待黄昏月。",
   "有人妆罢，对花凝伫愁绝。",
   "休更恨落羞开，东君情分，自古多离别。",
   "好把芳心收拾取，与个和羹人说。",
   "摆脱风尘，消停酸苦，终有成时节。",
   "浮花浪蕊，到头不是生活。"
  ],
  "title": "念奴娇"
 },
 {
  "id": 753,
  "author": "赵长卿",
  "paragraphs": [
   "和风暖日小层楼。",
   "人闲春事幽。",
   "杏花深处一声鸠。",
   "花飞水自流。",
   "寻旧梦，续扬州。",
   "眉山相对愁。",
   "忆曾和泪送行舟。",
   "清江古渡头。"
  ],
  "title": "阮郎归"
 },
 {
  "id": 754,
  "author": "赵长卿",
  "paragraphs": [
   "东风卷尽辛夷雪。",
   "逆旅清明节。",
   "黄昏烟雨失前山。",
   "陟遍朱栏、酒噤不禁寒。",
   "归来谁护衣篝火。",
   "倒拥文鸳卧。",
   "可堪连夜子规啼。",
   "唤得春归、人却未成归。"
  ],
  "title": "虞美人"
 },
 {
  "id": 755,
  "author": "赵长卿",
  "paragraphs": [
   "兰枯菊槁。",
   "是返魂香入，江南春早。",
   "谷静林幽人不见，梦与梨花颠倒。",
   "雪刻檀心，玉匀丰颊，妆趁严锺晓。",
   "海山么凤，绿衣何处飞绕。",
   "竹外孤袅一枝，古今解道，只有东坡老。",
   "莫倚广平心似铁，闲把珠玑挥扫。",
   "桃李舆台，冰霜宾客，月地还凄悄。",
   "暗香消尽，和羹心事谁表。"
  ],
  "title": "念奴娇"
 },
 {
  "id": 756,
  "author": "赵长卿",
  "paragraphs": [
   "江村百六春强半。",
   "拍拍池塘春水满。",
   "风团柳絮舞如狂，雨压橘花香不散。",
   "阴阴巷陌闲庭院。",
   "小立危栏羞燕燕。",
   "不知何事未还乡，除却青春谁作伴。"
  ],
  "title": "玉楼春"
 },
 {
  "id": 757,
  "author": "赵长卿",
  "paragraphs": [
   "风又雨。",
   "满地残红无数。",
   "花不能言莺解语。",
   "晓来啼更苦。",
   "把酒东皋日暮。",
   "抵死留春春去。",
   "拟倩杨花寻去处。",
   "杨花无定据。"
  ],
  "title": "谒金门"
 },
 {
  "id": 758,
  "author": "赵长卿",
  "paragraphs": [
   "杨花飞尽莺声涩。",
   "杜娟唤得春归急。",
   "病酒起来迟。",
   "娇慵懒画眉。",
   "宝奁金鸭冷。",
   "重唤烧香饼。",
   "著意炼龙涎。",
   "纤纤手逴烟。"
  ],
  "title": "菩萨蛮"
 },
 {
  "id": 759,
  "author": "赵长卿",
  "paragraphs": [
   "小亭烟柳水溶溶。",
   "野花白白红红。",
   "恼人池上晚来风。",
   "吹损春容。",
   "又是清明天气，记当年、小院相逢。",
   "凭栏幽思几千重。",
   "残杏香中。"
  ],
  "title": "画堂春"
 },
 {
  "id": 760,
  "author": "赵长卿",
  "paragraphs": [
   "夜来暖趁海棠时。",
   "脸边匀透胭脂。",
   "乱红娇影困垂垂。",
   "睡损杨妃。",
   "多少肉温香润，朱唇绿鬓相偎。",
   "晚风何苦过台西。",
   "断送春归。"
  ],
  "title": "画堂春"
 },
 {
  "id": 761,
  "author": "赵长卿",
  "paragraphs": [
   "春水满江南，三月多芳草。",
   "幽鸟闲将远恨来，一一都啼了。",
   "不学鸳鸯老。",
   "回首临平道。",
   "人道长眉似远山，山不似长眉好。"
  ],
  "title": "卜算子"
 },
 {
  "id": 762,
  "author": "赵长卿",
  "paragraphs": [
   "水边篱落独横枝，冉冉风烟岑寂。",
   "踏雪寻芳村路永，竹屋西头遥识。",
   "蕙草香销，小桃红未，醉眼惊春色。",
   "离愁何处，断肠无限陈迹。",
   "憔悴素脸朱唇，天寒日暮，倚栏干无力。",
   "岁晚天涯驿使远，难寄江南消息。",
   "自笑平生，怜清惜淡，故园曾亲植。",
   "百花虽好，问还有恁标格。"
  ],
  "title": "念奴娇"
 },
 {
  "id": 763,
  "author": "赵长卿",
  "paragraphs": [
   "肩舆晓踏江头月。",
   "月华冷浸消残雪。",
   "雪月照疏篱。",
   "梅花三两枝。",
   "人怜花淡薄。",
   "花恨人牢落。",
   "不似那回时。",
   "醺醺醉玉肌。"
  ],
  "title": "菩萨蛮"
 },
 {
  "id": 764,
  "author": "赵长卿",
  "paragraphs": [
   "开尽梅花，雪残庭户春来早。",
   "岁华偏好。",
   "只恐催人老。",
   "惟有诗情，犹被花枝恼。",
   "金樽倒。",
   "共成欢笑。",
   "终是清狂少。"
  ],
  "title": "点绛唇"
 },
 {
  "id": 765,
  "author": "赵长卿",
  "paragraphs": [
   "手种梅花三四株。",
   "要看冰霜照清臞。",
   "朝来几朵茅檐下，竹外江头恐不如。",
   "凝玉面，吐香须。",
   "莫嫌孤瘦渐丰馀。",
   "化工不肯辜人意，做底欢娱报答渠。"
  ],
  "title": "鹧鸪天"
 },
 {
  "id": 766,
  "author": "赵长卿",
  "paragraphs": [
   "只惯娇痴不惯愁。",
   "离情浑不挂眉头。",
   "可怜恼尽尊前客，却趁东风上小舟。",
   "真个去，不忺留。",
   "落花流水一春休。",
   "自怜不及春江水，随到滕王阁下流。"
  ],
  "title": "鹧鸪天"
 },
 {
  "id": 767,
  "author": "赵长卿",
  "paragraphs": [
   "海棠花半落。",
   "正蕙圃风生，兰亭香扑。",
   "青英暝池阁。",
   "任翻红飞絮，游丝穿幕。",
   "情怀易著。",
   "奈宿酲、情绪正恶。",
   "叹韶光渐改，年华荏苒，旧欢如许。",
   "追念凭肩盟誓，枕臂私言，尽成离索。",
   "记得忘却。",
   "当时事，那时约。",
   "怕灯前月下，得见则个，厌厌只待窥著。",
   "问新来、为谁萦牵，又还瘦削。"
  ],
  "title": "瑞鹤仙"
 },
 {
  "id": 768,
  "author": "赵长卿",
  "paragraphs": [
   "过尽征鸿来尽燕，故园消息茫然。",
   "一春憔悴有谁怜。",
   "怀家寒食夜，中酒落花天。",
   "见说江头春浪渺，殷勤欲送归船。",
   "别来此处最萦牵。",
   "断篷南浦雨，疏柳断桥烟。"
  ],
  "title": "临江仙"
 },
 {
  "id": 769,
  "author": "赵长卿",
  "paragraphs": [
   "阶前春草乱愁芽。",
   "尘暗绿窗纱。",
   "钗盟镜约知何限，最断肠、湓浦琵琶。",
   "南渚送船，西城折柳，遗恨在天涯。",
   "夜来魂梦到侬家。",
   "一笑脸如霞。",
   "莺啼燕恨西窗下，问何事、潘鬓先华。",
   "钟动五更，魂归千里，残角怨梅花。"
  ],
  "title": "一丛花"
 },
 {
  "id": 770,
  "author": "赵长卿",
  "paragraphs": [
   "桃杏舒红。",
   "迟迟暖日，媚景芳浓。",
   "紫燕穿帘，香泥著地，未乳巢空。",
   "千山万水重重。",
   "烟雨里、王维画中。",
   "芳草斜阳，无人江渡，蓑笠渔翁。"
  ],
  "title": "柳梢青"
 },
 {
  "id": 771,
  "author": "赵长卿",
  "paragraphs": [
   "绿水平湖，浸芙渠烂锦，艳胜倾国。",
   "半敛半开，斜立斜敧，好似困娇无力。",
   "水仙应赴瑶池宴，醉归去、美人扶策。",
   "驻香驾、拥波心媚容，倩妆颜色。",
   "曾见苕川澄碧。",
   "匀粉面、溪头旧时相识。",
   "翠被绣裀，彩扇香篝，度岁杳无消息。",
   "露痕滴尽风前泪，追往恨、悠悠踪迹。",
   "动怨忆。",
   "多情自家赋得。"
  ],
  "title": "花心动"
 },
 {
  "id": 772,
  "author": "赵长卿",
  "paragraphs": [
   "暑风吹雨仙源过，深院静，凉於水。",
   "莲花郎面，翠幢红粉，烘人香细。",
   "别院新番，曲成初按，词清声脆。",
   "奈难堪羞涩，朦松病眼，无心听，笙簧美。",
   "还记当年此际。",
   "叹飘零、萍踪千里。",
   "楚云寂寞，吴歌凄切，成何情意。",
   "因念而今，水乡潇洒，风亭高致。",
   "对花前可是，十分蒙斗，肯辜欢醉。"
  ],
  "title": "鼓笛慢・水龙吟"
 },
 {
  "id": 773,
  "author": "赵长卿",
  "paragraphs": [
   "晚妆才罢，见栊丝匀玉，一团娇秀。",
   "趁得年光，长是向、金谷无花时候。",
   "不比莺莺，不关燕燕，不似章台柳。",
   "清凉无汗，雪肌潇洒难偶。",
   "好是斜月黄昏，瑶阶钿砌，百媚初含酒。",
   "恼杀多情香喷喷，双靥盈盈回首。",
   "倾国倾城，千金莫惜，兰蕙应难友。",
   "沈郎拚了，为花一味销瘦。"
  ],
  "title": "念奴娇"
 },
 {
  "id": 774,
  "author": "赵长卿",
  "paragraphs": [
   "竹颭斜梢，荷倾馀沥，晚风初到南池。",
   "雨收池上，高柳乱蝉嘶。",
   "冉冉莲香满院，夕阳映、红浸庭闱。",
   "凉生到，碧瓜破玉，白酒酌玻璃。",
   "思量，浮世事，枯荣辱宠，欢喜忧悲。",
   "算劳心劳力，得甚便宜。",
   "粗有田园笑傲，拣些个、朋友追随。",
   "好时景，莫教挫过，撞著醉如泥。"
  ],
  "title": "满庭芳"
 },
 {
  "id": 775,
  "author": "赵长卿",
  "paragraphs": [
   "红藕洲塘，黄葵庭院，渚风时动清颸。",
   "素纨轻颭，凉色爽征衣。",
   "一一光阴日月，关情处、前事难期。",
   "空凝想，临鸾有恨，谁与画新眉。",
   "刀头，心寸折，江南厚约，惟是侬知。",
   "念默歌停舞，冷落屏帏。",
   "何日朱笼鹦鹉，迎门报、金勒东归。",
   "罗弦管，合欢声里，烂醉玉东西。"
  ],
  "title": "满庭芳"
 },
 {
  "id": 776,
  "author": "赵长卿",
  "paragraphs": [
   "山路乱蝉吟，声隐茂林修竹。",
   "恰值快风收雨，递荷香芬馥。",
   "破除愁虑酒宜多，把酒再三嘱。",
   "遥想溪亭潇洒，称晚凉新浴。"
  ],
  "title": "好事近"
 },
 {
  "id": 777,
  "author": "赵长卿",
  "paragraphs": [
   "二乔姊妹新妆了。",
   "照水盈盈笑。",
   "多情相约五湖游。",
   "似向群花丛里、骋风流。",
   "丁香枝上千千结。",
   "怨惹相思切。",
   "争如特地嫁薰风。",
   "吐尽芳心点点、绛唇红。"
  ],
  "title": "虞美人"
 },
 {
  "id": 778,
  "author": "赵长卿",
  "paragraphs": [
   "正火山槐夏，黛叶湘枝，荔子新摘。",
   "千里驰驱，荐仙源佳席。",
   "浪比龙晴，未输崖蜜，灿烂然红摘。",
   "满贮雕盘，纤纤素手，丹苞新擘。",
   "梨栗粗疏，带酸橘柚，凡品多般，总羞标格。",
   "何以浓香，洗烦襟仙液。",
   "为爱真妃，再三珍重，价倾城倾国。",
   "玉骨冰肌，风流酝藉，直宜消得。"
  ],
  "title": "醉蓬莱"
 },
 {
  "id": 779,
  "author": "赵长卿",
  "paragraphs": [
   "见浴兰才罢，拂掠新妆，巧梳云髻。",
   "初试生衣，恰三裁贴体。",
   "艾虎宜男，朱符辟恶，好储祥纳吉。",
   "金凤钗头，应时戴了，千般忔戏。",
   "那更殷勤，再三祝愿，斗巧合欢，彩丝缠臂。",
   "刻玉香蒲，泛金觥迎醉。",
   "午日熏风，楚词高咏，度遏云声脆。",
   "赤口白舌，从今消灭，诸馀可意。"
  ],
  "title": "醉蓬莱"
 },
 {
  "id": 780,
  "author": "赵长卿",
  "paragraphs": [
   "树影将圆，林梢不动。",
   "汗珠挹透纱衣重。",
   "荷风忽送雨飞来，晚凉习习生幽梦。",
   "珠箔高钩，瑶琴闲弄。",
   "移樽邀取蝉娟共。",
   "今宵拼著醉眠呵，夜香闻早添金凤。"
  ],
  "title": "踏莎行"
 },
 {
  "id": 781,
  "author": "赵长卿",
  "paragraphs": [
   "淡妆浓抹。",
   "西湖人面两奇绝。",
   "菖蒲角黍家家节。",
   "水戏鱼龙，十里画帘揭。",
   "凌波无限生尘袜。",
   "冰肌莹彻香罗雪。",
   "游船且莫催归楫。",
   "遮莫黄昏，天外有新月。"
  ],
  "title": "醉落魄・一斛珠"
 },
 {
  "id": 782,
  "author": "赵长卿",
  "paragraphs": [
   "东城沙软马蹄轻。",
   "清和雨乍晴。",
   "柳阴曲径泣流莺。",
   "凄凉不忍听。",
   "休苦怨，莫悲鸣。",
   "何须雨泪倾。",
   "但将巧语写心诚。",
   "东君肯薄情。"
  ],
  "title": "阮郎归"
 },
 {
  "id": 783,
  "author": "赵长卿",
  "paragraphs": [
   "乱叠青钱荷叶小。",
   "浓绿阴阴，学语雏莺巧。",
   "小树飞花芳径草。",
   "堆红衬碧於中好。",
   "梅子弄黄枝上早。",
   "春已归时，戏蝶游蜂少。",
   "细把新词才和了。",
   "鸡声已唤纱窗晓。"
  ],
  "title": "蝶恋花"
 },
 {
  "id": 784,
  "author": "赵长卿",
  "paragraphs": [
   "新晴水暖藕花红。",
   "烘人暑意晚来浓。",
   "共携纤手桥东路，杨柳青青一径风。",
   "深翠里，艳香中。",
   "双莺初下蕊珠宫。",
   "月笼粉面三更露，凉透萧萧一梦中。"
  ],
  "title": "鹧鸪天"
 },
 {
  "id": 785,
  "author": "赵长卿",
  "paragraphs": [
   "彩云飞尽楚天空。",
   "碧溶溶。",
   "一帘风。",
   "吹起荷花，香雾喷人浓。",
   "明月凄凉多少恨，恨难许，我情锺。",
   "相思魂梦几时穷。",
   "洞房中。",
   "忆从容。",
   "须信别来，应也敛眉峰。",
   "好景良宵添怅望，无计与，一樽同。"
  ],
  "title": "江神子・江城子"
 },
 {
  "id": 786,
  "author": "赵长卿",
  "paragraphs": [
   "冷彻蓬壶，翠幢鼎鼎生香。",
   "十顷玻璃，望中无限清凉。",
   "遮风掩日，高低衬、密护红妆。",
   "阴阴湖里，羡他双浴鸳鸯。",
   "猛忆西湖，当年一梦难忘。",
   "折得曾将盖雨，归思如狂。",
   "水云千里，不堪更、回首思量。",
   "而今把酒，为伊沈醉何妨。"
  ],
  "title": "新荷叶"
 },
 {
  "id": 787,
  "author": "赵长卿",
  "paragraphs": [
   "帘幕轻风洒洒，园林绿荫垂垂。",
   "楝花开遍麦秋时。",
   "雨深芳草渡，蝴蝶正慵飞。",
   "憔悴三春心事，风流一弄金衣。",
   "韶光老尽起深思。",
   "日长庭院里，徙倚听催归。"
  ],
  "title": "临江仙"
 },
 {
  "id": 788,
  "author": "赵长卿",
  "paragraphs": [
   "荷钱浮翠点前溪。",
   "梅雨日长时。",
   "恰是清和天气，雕鞍又作分携。",
   "别来几日愁心折，针线小蛮衣。",
   "羞对绿阴庭院，衔泥燕燕于飞。"
  ],
  "title": "朝中措"
 },
 {
  "id": 789,
  "author": "赵长卿",
  "paragraphs": [
   "柳丝摇翠。",
   "翠幄笼阴无限意。",
   "不绊行舟。",
   "只向江边绊客愁。",
   "月明风细。",
   "分付一江流去水。",
   "娇眼伤春。",
   "谁是章台欲折人。"
  ],
  "title": "减字木兰花"
 },
 {
  "id": 790,
  "author": "赵长卿",
  "paragraphs": [
   "执手送行人，水满荷花浦。",
   "旧恨新愁不忍论，泪压潇潇雨。",
   "行计已匆匆，无计留伊住。",
   "一点相思万里心，谁怕关山阻。"
  ],
  "title": "卜算子"
 },
 {
  "id": 791,
  "author": "赵长卿",
  "paragraphs": [
   "柳上斜阳红万缕，烘人满院荷香。",
   "晚凉初浴略梳妆。",
   "冠儿轻替枕，衫子染莺黄。",
   "蓄意新词轻缓唱，殷勤满捧瑶觞。",
   "醉乡日月得能长。",
   "仙源正闲散，伴我老高唐。"
  ],
  "title": "临江仙"
 },
 {
  "id": 792,
  "author": "赵长卿",
  "paragraphs": [
   "绿锁窗纱梧叶底。",
   "麦秋时、晓寒慵起。",
   "宿酒厌厌，残香冉冉，浑似那时天气。",
   "别日不堪频屈指。",
   "回头早、一年不啻。",
   "搔首无言，栏干十二，倚了又还重倚。"
  ],
  "title": "雨中花令"
 },
 {
  "id": 793,
  "author": "赵长卿",
  "paragraphs": [
   "湖光乘雨碧连天。",
   "绕堤映、草色芊芊。",
   "舞风杨柳欲撕绵。",
   "依依起翠烟。",
   "还是春风客路，对花时、空负蝉娟。",
   "暮寒楼阁碧云间。",
   "罗袖成斑。"
  ],
  "title": "画堂春"
 },
 {
  "id": 794,
  "author": "赵长卿",
  "paragraphs": [
   "露挹新荷扑鼻香。",
   "恼人更漏乡浪浪。",
   "柳梳斜月上纱窗。",
   "小醉耳边私语好，五云楼阁羡刘郎。",
   "酒阑烛暗断回肠。"
  ],
  "title": "浣溪沙"
 },
 {
  "id": 795,
  "author": "赵长卿",
  "paragraphs": [
   "水满平塘过雨，洗妆红褪芙蕖。",
   "绿荷美影荫龟鱼。",
   "无限闲中景趣。",
   "潇洒高堂邃馆，那堪左右图书。",
   "凌云赋得似相如。",
   "多少风流态度。"
  ],
  "title": "西江月"
 },
 {
  "id": 796,
  "author": "赵长卿",
  "paragraphs": [
   "闲路踏花来，闲逐清和云。",
   "来去虽然总是闲，有多少伤心处。",
   "红碧好池塘，朱绿深庭户。",
   "随分山歌社舞中，且乐陶陶趣。"
  ],
  "title": "卜算子"
 },
 {
  "id": 797,
  "author": "赵长卿",
  "paragraphs": [
   "水乡清楚。",
   "襟袖销袢暑。",
   "绰约藕花初过雨。",
   "出浴杨妃无语。",
   "葡萄满酌玻璃。",
   "已拼一醉酬伊。",
   "浪卷夕阳红碎，池光飞上帘帏。"
  ],
  "title": "清平乐"
 },
 {
  "id": 798,
  "author": "赵长卿",
  "paragraphs": [
   "清和时候。",
   "底事休交瘦。",
   "满酌流霞看舞袖。",
   "步步锦裀红皱。",
   "六么舞到虚催。",
   "几多深意徘徊。",
   "拼了明朝中酒，为伊更饮琼杯。"
  ],
  "title": "清平乐"
 },
 {
  "id": 799,
  "author": "赵长卿",
  "paragraphs": [
   "雾透龟纱月映栏。",
   "麦秋天气怯衣单。",
   "楝花风软晓来寒。",
   "懒起麝煤重换火，暖香浓处敛眉山。",
   "眼波横浸绿云鬟。"
  ],
  "title": "浣溪沙"
 },
 {
  "id": 800,
  "author": "赵长卿",
  "paragraphs": [
   "薄雾轻阴酿晓寒。",
   "起来宿酒尚酡颜。",
   "柳莺何事苦关关。",
   "新恨旧愁俱唤起，当年紫袖看弓弯。",
   "泪和梅雨两潸潸。"
  ],
  "title": "浣溪沙"
 },
 {
  "id": 801,
  "author": "赵长卿",
  "paragraphs": [
   "牙领番腾一线红。",
   "花儿新样喜相逢。",
   "薄纱衫子轻笼玉，削玉身材瘦怯风。",
   "人易老，恨难穷。",
   "翠屏罗幌两心同。",
   "既无闲事萦怀抱，莫把双蛾皱碧峰。"
  ],
  "title": "鹧鸪天"
 },
 {
  "id": 802,
  "author": "赵长卿",
  "paragraphs": [
   "方池新涨蒲萄绿。",
   "晓来雨过花如浴。",
   "测测杏园风。",
   "梢头一捻红。",
   "危楼愁独倚。",
   "一寸心千里。",
   "宿酒尚微醺。",
   "懒装堆髻云。"
  ],
  "title": "菩萨蛮"
 },
 {
  "id": 803,
  "author": "赵长卿",
  "paragraphs": [
   "稳唱巧翻新曲，灵犀密意潜通。",
   "荷花香染晚来风。",
   "相对恍然如梦。",
   "有恨眉尖皱碧，多情酒晕生红。",
   "此愁不是等闲浓。",
   "应为仙源倾动。"
  ],
  "title": "西江月"
 },
 {
  "id": 804,
  "author": "赵长卿",
  "paragraphs": [
   "睡起风帘一派垂。",
   "失巢燕子傍人飞。",
   "日长深院委香泥。",
   "绿笋出林翻锦箨，红葵著雨褪胭脂。",
   "微风度竹入轻衣。"
  ],
  "title": "浣溪沙"
 },
 {
  "id": 805,
  "author": "赵长卿",
  "paragraphs": [
   "忆昔临平山下过。",
   "无数荷花，照水无纤黦。",
   "短艇直疑天上坐。",
   "醉眠花里香无那。",
   "雨浥红妆娇娜娜。",
   "脉脉含情，欲向风前破。",
   "莫道晚来风景可。",
   "青房著子千千颗。"
  ],
  "title": "蝶恋花"
 },
 {
  "id": 806,
  "author": "赵长卿",
  "paragraphs": [
   "密叶阴阴翠幄深。",
   "梅黄弄雨正频频。",
   "榴花照眼一枝新。",
   "缑岭有人今毓粹，飞凫不日簉严宸。",
   "一尊敬寿太夫人。"
  ],
  "title": "浣溪沙"
 },
 {
  "id": 807,
  "author": "赵长卿",
  "paragraphs": [
   "雨过西湖绿涨平。",
   "环湖密柳暗藏莺。",
   "麦秋天气似清明。",
   "对策有人新切直，逢春不日尽施行。",
   "扁舟未用速归程。"
  ],
  "title": "浣溪沙"
 },
 {
  "id": 808,
  "author": "赵长卿",
  "paragraphs": [
   "结堂雄占云烟表。",
   "万象争呈巧。",
   "老木参天溪四绕。",
   "乱山横秀，一湖澄照。",
   "天付阴晴好。",
   "夜空唤客清樽倒。",
   "明月飞来上林杪。",
   "凉满九宵风露浩。",
   "酒慵起舞，一声清啸。",
   "平压波声小。"
  ],
  "title": "青玉案"
 },
 {
  "id": 809,
  "author": "赵长卿",
  "paragraphs": [
   "恍如辽鹤归华表。",
   "阅尽人间巧。",
   "天乞一堂山对绕。",
   "微波不动，岸巾时照。",
   "照见星星好。",
   "舞风荷盖从敧倒。",
   "碧树生凉自天杪。",
   "谁识元龙胸次浩。",
   "骑鲸欲去，引杯独啸。",
   "醉眼青天小。"
  ],
  "title": "青玉案"
 },
 {
  "id": 810,
  "author": "赵长卿",
  "paragraphs": [
   "今夜雨。",
   "扫尽一番袢暑。",
   "宛似潇潇鸣远浦。",
   "短蓬何日去。",
   "自漉床头玉醑。",
   "清兴有谁知否。",
   "反笑功名能几许。",
   "槐宫非浪语。"
  ],
  "title": "谒金门"
 },
 {
  "id": 811,
  "author": "赵长卿",
  "paragraphs": [
   "江城向晓，被西风揉碎，一天丝雨。",
   "乱织离愁千万缕，多少关心情绪。",
   "促织鸣时，木犀开後，秋色还如许。",
   "那堪飘泊，异乡千里孤旅。",
   "应想帘幕闲垂，西楼东院，齐把归期数。",
   "记得临歧收泪眼，执手叮咛言语。",
   "白酒红萸，黄花绿橘，莫等闲辜负。",
   "朱笼归骑，甚时先报鹦鹉。"
  ],
  "title": "念奴娇"
 },
 {
  "id": 812,
  "author": "赵长卿",
  "paragraphs": [
   "花王有意，念三秋寂寞，凄凉天气。",
   "木落烟深山雾冷，不比寻常风味。",
   "勒驾闲来，柳蒲憔悴，无限惊心事。",
   "仙容香艳，俨然春盛标致。",
   "雅态出格天姿，风流酝藉，羞杀岩前桂。",
   "寄语芙蓉临水际，莫骋芳颜妖丽。",
   "一朵凭栏，千花退避，恼得骚人醉。",
   "等闲风雨，更休﹀︽愁容易。"
  ],
  "title": "念奴娇"
 },
 {
  "id": 813,
  "author": "赵长卿",
  "paragraphs": [
   "金风玉露，绿橘黄澄，商秋爽气飘逸。",
   "南斗腾光，应是间生贤出。",
   "照人紫芝眉宇，更仙风、谁能俦匹。",
   "细屈指，到小春时候，恰则三日。",
   "莫论早年富贵，也休问文章，有如椽笔。",
   "尧舜逢君，启沃定知多术。",
   "而今且张锦幄，麝煤泛、暖香郁郁。",
   "华堂里，听瑶琴轻弄，水仙新律。"
  ],
  "title": "声声慢"
 },
 {
  "id": 814,
  "author": "赵长卿",
  "paragraphs": [
   "雨洗长空，风清云路，又还毕备佳期。",
   "夜凉如水，一似去秋时。",
   "渺渺银河浪静，星桥外、香霭馡馡。",
   "霞轺举，鸾骖鹊驭，稳稳过飞梯。",
   "经年，成间阻，相逢无语，应喜应悲。",
   "怕玉绳低处，依旧睽离。",
   "和我愁肠万缕，嫦娥怨、底事来迟。",
   "广寒殿，春风桂魄，首与慰相思。"
  ],
  "title": "满庭芳"
 },
 {
  "id": 815,
  "author": "赵长卿",
  "paragraphs": [
   "今夕知何夕，秋色正平分。",
   "嫦娥此际，底事越样好精神。",
   "已是天高气肃，那更清风洒洒，万里没纤云。",
   "把酒临风饮，酒面起红鳞。",
   "歌一曲，舞一曲，捧金樽。",
   "从他妄想，老兔憔悴正纷纷。",
   "我为桂花拚醉，明日扶头不起，颠倒白纶巾。",
   "天若知人意，夜雨莫倾盆。"
  ],
  "title": "水调歌头"
 },
 {
  "id": 816,
  "author": "赵长卿",
  "paragraphs": [
   "满城风雨，又是重阳近。",
   "黄菊媚清秋，倚东篱、商量开尽。",
   "红萸白酒，景物一年年，人渐远，梦还稀，赢得无穷恨。",
   "钗分镜破，一一关方寸。",
   "强醉欲消除，醉魂醒、凄凉越闷。",
   "鸳鸯宿债，偿了恶因缘，当时事，只今愁，斑尽安仁鬓。"
  ],
  "title": "蓦山溪"
 },
 {
  "id": 817,
  "author": "赵长卿",
  "paragraphs": [
   "芰荷已老，菊与芙蓉未。",
   "一夜秋容上岩桂。",
   "间蘩芜、嫩黄染就琼瑰，开未足，已早香传十里。",
   "从前分付处，明月清风，不用斜晖照佳丽。",
   "叹浮花，徒解咤，浅白深红，争似我、潇洒堆金积翠。",
   "看天阔、秋高露华清，见标致风流，更无尘意。"
  ],
  "title": "洞仙歌"
 },
 {
  "id": 818,
  "author": "赵长卿",
  "paragraphs": [
   "西风明月临台榭。",
   "准拟中秋夜。",
   "一年等待到而今。",
   "为甚今宵陡顿、却无情。",
   "姮娥应怨孤眠苦。",
   "取次为云雨。",
   "素蟾特地暗中圆。",
   "未放清光容易、到仙源。"
  ],
  "title": "虞美人"
 },
 {
  "id": 819,
  "author": "赵长卿",
  "paragraphs": [
   "正金风无露。",
   "玉宇生凉，楚郊无暑。",
   "催起行人，恰槐黄时序。",
   "万里晴宵，几人争睹，快鹏抟一举。",
   "明月圆时，素秋中夜，凌云新赋。",
   "那更渊源，词锋轻锐，笔阵纵横，学通今古。",
   "誉望飞腾，是麟宗文虎。",
   "魁荐归来，华堂香里，与管弦为主。",
   "待看明年，彤墀射策，鳌头独步。"
  ],
  "title": "醉蓬莱"
 },
 {
  "id": 820,
  "author": "赵长卿",
  "paragraphs": [
   "黄花满地，庭院重阳後。",
   "天气凄清透襟袖。",
   "动离情、最苦旅馆萧条，那更堪、风剪凋零飞柳。",
   "临歧曾执手。",
   "祝付叮咛，知会别来念人否。",
   "为多情，生怕分离，只知道、准拟别来消瘦。",
   "甚苦苦、促装赴归期，要趁他、橘绿澄黄时候。"
  ],
  "title": "洞仙歌"
 },
 {
  "id": 821,
  "author": "赵长卿",
  "paragraphs": [
   "露华清。",
   "天气爽、新秋已觉凉生。",
   "朱户小窗，坐来低按秦筝。",
   "几多妖艳，都总是、白雪馀声。",
   "那更、玉肌肤韵胜，体段轻盈。",
   "照人双眼偏明，况周郎、自来多病多情。",
   "把酒为伊，再三著意须听。",
   "销魂无语，一任侧耳与心倾。",
   "是我不卿卿，更有谁可卿卿。"
  ],
  "title": "夏云峰"
 },
 {
  "id": 822,
  "author": "赵长卿",
  "paragraphs": [
   "碧水浸芙容，秋风楚岸。",
   "三岁光阴转头换。",
   "且留都骑，未许匆匆分散。",
   "更持杯酒殷勤劝。",
   "休作等闲，别离人看。",
   "且对笙歌醉须拼。",
   "如君才调，掌得玉堂词翰。",
   "定应不久劳州县。"
  ],
  "title": "感皇恩"
 },
 {
  "id": 823,
  "author": "赵长卿",
  "paragraphs": [
   "万里西风吹去旆，满城无奈离情。",
   "甘棠也似戴公深。",
   "晓来风露里，叶叶做秋声。",
   "十载两番遗爱在，须知愁满宜春。",
   "楚天低处是归程。",
   "夕阳疏雨外，莫遣乱蝉鸣。"
  ],
  "title": "临江仙"
 },
 {
  "id": 824,
  "author": "赵长卿",
  "paragraphs": [
   "枫叶白苹秋未老，晚风吹泛轻艎。",
   "青山沥沥水茫茫。",
   "情随流水远，恨逐暮山长。",
   "一点相思千点泪，眼前无限情伤。",
   "佳人犹自捧离觞。",
   "阳关休唱彻，唱彻断人肠。"
  ],
  "title": "临江仙"
 },
 {
  "id": 825,
  "author": "赵长卿",
  "paragraphs": [
   "亭树萧萧生暮凉。",
   "安排清梦到胡床。",
   "楚山楚水秋江外，江北江南客恨长。",
   "苹渚冷，橘汀黄。",
   "断魂残梦更斜阳。",
   "欲将此日悲秋泪，洒向江天哭楚狂。"
  ],
  "title": "鹧鸪天"
 },
 {
  "id": 826,
  "author": "赵长卿",
  "paragraphs": [
   "木犀开了。",
   "还是生辰到。",
   "一笑对西风，喜人与、花容俱好。",
   "寿筵开处，香雾扑帘帏，笙簧奏，星河晓，拼取金罍倒。",
   "当年仙子，容易抛蓬岛。",
   "月窟与花期，要同向、人间不老。",
   "拈枝弄蕊，此乐几时穷，一岁里，一番新，莫与蟠桃道。"
  ],
  "title": "蓦山溪"
 },
 {
  "id": 827,
  "author": "赵长卿",
  "paragraphs": [
   "伤离恨别。",
   "愁肠又似丁香结。",
   "不应斗顿音书绝。",
   "烟水连天，何处认红叶。",
   "残更数尽银缸灭。",
   "边城画角声呜咽。",
   "罗衾泪滴相思血。",
   "花影移来，摇碎半窗月。"
  ],
  "title": "醉落魄・一斛珠"
 },
 {
  "id": 828,
  "author": "赵长卿",
  "paragraphs": [
   "初过菊花天，饯送月宫仙客。",
   "丹桂拒霜浓淡，映眉间黄色。",
   "红裙歌夜饮离觞，努力赴劲敌。",
   "惟愿捷书来到，道一声都得。"
  ],
  "title": "好事近"
 },
 {
  "id": 829,
  "author": "赵长卿",
  "paragraphs": [
   "倚楼小小穿针女。",
   "秋光点点蛛丝雨。",
   "今夕是何宵。",
   "龙车乌鹊桥。",
   "经年谋一笑。",
   "岂解令人巧。",
   "不用问如何。",
   "人间巧更多。"
  ],
  "title": "菩萨蛮"
 },
 {
  "id": 830,
  "author": "赵长卿",
  "paragraphs": [
   "凉夜竹堂空，小睡匆匆醒。",
   "庭院无人月上阶，满地栏干影。",
   "何处最知秋，风在梧桐井。",
   "夜半骖鸾弄玉笙，露湿衣裳冷。"
  ],
  "title": "卜算子"
 },
 {
  "id": 831,
  "author": "赵长卿",
  "paragraphs": [
   "蓼岸西风，小舟江上渔歌唱。",
   "倚栏凝想。",
   "幂幂云垂帐。",
   "好事因循，寂寞闲惆怅。",
   "如何向。",
   "又来心上。",
   "空向高亭望。"
  ],
  "title": "点绛唇"
 },
 {
  "id": 832,
  "author": "赵长卿",
  "paragraphs": [
   "淅淅蓼花风，怪道晓来凄恻。",
   "翻见密云抛雨，动一山秋色。",
   "从前多感为伤时，无处顿然寂。",
   "个事已寒前约，只晚阴凝碧。"
  ],
  "title": "好事近"
 },
 {
  "id": 833,
  "author": "赵长卿",
  "paragraphs": [
   "情难托。",
   "离愁重、悄愁没处安著。",
   "那堪更、一叶知秋後，天色儿、渐冷落。",
   "马上征衫频搵泪，一半斑斑污却。",
   "别来为、思忆叮咛话，空赢得、瘦如削。"
  ],
  "title": "品令"
 },
 {
  "id": 834,
  "author": "赵长卿",
  "paragraphs": [
   "一夜西风响翠条。",
   "碧纱窗外雨，长凉飙。",
   "朝来绿涨水平桥。",
   "添清景，疏韵入芭蕉。",
   "坐久篆烟销。",
   "多情人去後，信音遥。",
   "即今消瘦沈郎腰。",
   "悲秋切，虚度可人宵。"
  ],
  "title": "小重山"
 },
 {
  "id": 835,
  "author": "赵长卿",
  "paragraphs": [
   "去年岩桂花香里，著意非常。",
   "月在东厢。",
   "酒与繁华一色黄。",
   "今年杯酒流连处，银烛交光。",
   "往事难忘。",
   "待把真诚问阿郎。"
  ],
  "title": "采桑子"
 },
 {
  "id": 836,
  "author": "赵长卿",
  "paragraphs": [
   "柳林幂幂暮烟斜。",
   "秋水浅平沙。",
   "楼外碧天无际，紫山断处横霞。",
   "星稀渐觉，东檐隐月，凉到窗纱。",
   "多少伤怀往事，隔溪灯火人家。"
  ],
  "title": "朝中措"
 },
 {
  "id": 837,
  "author": "赵长卿",
  "paragraphs": [
   "征帆一缕转弯斜。",
   "惊鹭起沙汀。",
   "点点随风逆上，满江飞破残霞。",
   "楼前光景，楼心红粉，蝉翼轻纱。",
   "却忆钱塘江上，曲栏横槛他家。"
  ],
  "title": "朝中措"
 },
 {
  "id": 838,
  "author": "赵长卿",
  "paragraphs": [
   "广寒宫殿，不在人间世。",
   "分付天香与岩桂。",
   "向西风、遥曳处，数十里知闻，金翠里、别有出群标致。",
   "东园盛事。",
   "五亩浓阴芘。",
   "必以诗书取荣贵。",
   "况一门，三秀才，未足钦崇，那更是、异姓同居兄弟。",
   "更细把、繁英祝姮娥，看禹浪飞腾，定应来岁。"
  ],
  "title": "洞仙歌"
 },
 {
  "id": 839,
  "author": "赵长卿",
  "paragraphs": [
   "橘绿与澄黄。",
   "今小春、已过重阳。",
   "晚来一霎霏微雨，单衣渐觉，西风冷也，无限情伤。",
   "孤馆最凄凉。",
   "天色儿、苦恁凄惶。",
   "离愁一枕灯残後，睡来不是，行行坐坐，月在迥廊。"
  ],
  "title": "似娘儿"
 },
 {
  "id": 840,
  "author": "赵长卿",
  "paragraphs": [
   "一梦十年劳忆记。",
   "社燕宾鸿，来去何容易。",
   "宿酒半醒便午睡。",
   "芭蕉叶映纱窗翠。",
   "衬粉泥书双合字。",
   "鸾凤鸳鸯，总是双双意。",
   "已作吹箫长久计。",
   "鸳衾空有中宵泪。"
  ],
  "title": "蝶恋花"
 },
 {
  "id": 841,
  "author": "赵长卿",
  "paragraphs": [
   "泪眼江头看锦树。",
   "别离又还秋暮。",
   "细水浮浮，轻风冉冉，稳送扁舟去。",
   "归去江山应得助。",
   "新诗定须多赋。",
   "有雁南来，槐溪千万，寄我惊人句。"
  ],
  "title": "夜行船"
 },
 {
  "id": 842,
  "author": "赵长卿",
  "paragraphs": [
   "鸿来燕去。",
   "又是秋光暮。",
   "冉冉流年嗟暗度。",
   "这心事还无据。",
   "寒窗露冷风清。",
   "旅魂幽梦频惊。",
   "何日利名俱赛，为予笑下愁城。"
  ],
  "title": "清平乐"
 },
 {
  "id": 843,
  "author": "赵长卿",
  "paragraphs": [
   "秋容眼界。",
   "随寓浑堪爱。",
   "远岫连天横淡霭。",
   "望断孤鸿飞外。",
   "夕阳红树林坰。",
   "重重锦障横陈。",
   "一段江南景色，倩谁为下丹青。"
  ],
  "title": "清平乐"
 },
 {
  "id": 844,
  "author": "赵长卿",
  "paragraphs": [
   "霁霭迷空晓未收。",
   "羁馆残灯，永夜悲秋。",
   "梧桐叶上三更雨，别是人间一段愁。",
   "睡又不成梦又休。",
   "多愁多病，当甚风流。",
   "真情一点苦萦人，才下眉尖，恰上心头。"
  ],
  "title": "一翦梅"
 },
 {
  "id": 845,
  "author": "赵长卿",
  "paragraphs": [
   "此日知何日，他乡忆故乡。",
   "乱山深处过重阳。",
   "走马吹花、无复少年狂。",
   "黄菊擎枝重，红茱湿露香。",
   "扁舟随雁过潇湘。",
   "遥想莱庭、应恨不同觞。"
  ],
  "title": "南歌子"
 },
 {
  "id": 846,
  "author": "赵长卿",
  "paragraphs": [
   "老去悲秋人转瘦。",
   "更异乡重九。",
   "人意自凄凉，只有茱萸，岁岁香依旧。",
   "登高无奈空搔首。",
   "落照归鸦後。",
   "六代旧江山，满眼兴亡，一洗黄花酒。"
  ],
  "title": "醉花阴"
 },
 {
  "id": 847,
  "author": "赵长卿",
  "paragraphs": [
   "西风转柂蒹葭浦。",
   "客愁生怕秋阑雨。",
   "衾冷梦魂惊。",
   "声声滴到明。",
   "不眠敧枕听。",
   "故故添新恨。",
   "新恨有谁知。",
   "天寒雁正稀。"
  ],
  "title": "菩萨蛮"
 },
 {
  "id": 848,
  "author": "赵长卿",
  "paragraphs": [
   "炊烟一点孤村迥。",
   "娇容敛尽天容净。",
   "雁字忽横秋。",
   "秋江泻客愁。",
   "银钩空寄恨。",
   "恨满凭谁问。",
   "袖手立西风。",
   "舟行秋色中。"
  ],
  "title": "菩萨蛮"
 },
 {
  "id": 849,
  "author": "赵长卿",
  "paragraphs": [
   "雨滴梧桐点点愁。",
   "冷催秋色上帘钩。",
   "蛩声何事早知秋。",
   "一夜凉风惊去燕，满川晴涨漾轻鸥。",
   "怀人千里思悠悠。"
  ],
  "title": "浣溪沙"
 },
 {
  "id": 850,
  "author": "赵长卿",
  "paragraphs": [
   "晚色沈沈，雨声寂莫，夜寒初冻云头。",
   "晓来阶砌，一捻冷光浮。",
   "目断江天霭霭，低迷映、绿竹修修。",
   "多才客，高吟柳絮，还更上层楼。",
   "烹茶，新试水，人间清楚，物外遨游。",
   "胜似他、销金暖帐情柔。",
   "细看流风迥舞，终日价、浅酌轻讴。",
   "醺醺地，美人翻曲，消尽古今愁。"
  ],
  "title": "满庭芳"
 },
 {
  "id": 851,
  "author": "赵长卿",
  "paragraphs": [
   "晚来无奈伤心处。",
   "见红叶、随风舞。",
   "解鞍还向乱山深，黄昏後、不成情绪。",
   "先来离恨，打叠不下，天气还凄楚。",
   "风儿住後云来去。",
   "装撰些儿雨。",
   "无眠托首对孤灯，好语向谁分付。",
   "从来烦恼，吓得胆碎，此度难担负。"
  ],
  "title": "御街行"
 },
 {
  "id": 852,
  "author": "赵长卿",
  "paragraphs": [
   "树头红叶飞都尽，景物凄凉。",
   "秀出群芳。",
   "又见江梅浅淡妆。",
   "也囉，真个是、可人香。",
   "兰魂蕙魄应羞死，独占风光。",
   "梦断高堂。",
   "月送疏枝过女墙。",
   "也囉，真个是、可人香。"
  ],
  "title": "摊破丑奴儿・采桑子"
 },
 {
  "id": 853,
  "author": "赵长卿",
  "paragraphs": [
   "日欲低时江景好，暮山紫翠重重。",
   "钓筒收尽碧潭空。",
   "一船霜夜月，两岸荻花风。",
   "遥忆暖春新向火，黄昏下了帘栊。",
   "水村渔浦舣孤篷。",
   "单衾愁梦断，无梦转愁浓。"
  ],
  "title": "临江仙"
 },
 {
  "id": 854,
  "author": "赵长卿",
  "paragraphs": [
   "霜结凝寒夜，星辉识晓晴。",
   "兰膏重剔且教明。",
   "为照梢头香缕、一丝轻。",
   "坐久看看困，新词缀未成。",
   "梅花熏得酒初醒。",
   "更向耳边低道、月三更。"
  ],
  "title": "南歌子"
 },
 {
  "id": 855,
  "author": "赵长卿",
  "paragraphs": [
   "宵露珠零，溅冰花薄，凝瑞偏早。",
   "月练轻翻，风刀碎剪，青女呈纤巧。",
   "微丹枫缬，低摧蕉尾，不觉半池莲倒。",
   "最好是、千林橘柚，轻黄一村封了。",
   "佳人指冷，暗惊罗幕，一夜斜飞多少。",
   "怕倚银屏，愁看玉砌，金菊鲜鲜晓。",
   "伤嗟傅粉，佳期还未，何处冷沾衣透。",
   "争知人、临鸾试罢，与梅共瘦。"
  ],
  "title": "永遇乐"
 },
 {
  "id": 856,
  "author": "赵长卿",
  "paragraphs": [
   "据炉肃坐，听瓶笙、别有天然宫徵。",
   "纸帐屏山浑不俗，写出江南烟水。",
   "檠短灯青，灰闲香软，所欠惟梅矣。",
   "风飞无定，数声时颤窗纸。",
   "试问夜已何其，呼童起看，月上东墙未。",
   "天外忽闻征雁过，还把音书来寄。",
   "短笠埋烟，轻蓑鸣雨，已办征船计。",
   "放教归去，故乡江上鱼美。"
  ],
  "title": "念奴娇"
 },
 {
  "id": 857,
  "author": "赵长卿",
  "paragraphs": [
   "又是两分携。",
   "憔悴损、看怎医治。",
   "烟村一带寒红绕，悲风红叶，残阳暮草，还似年时。",
   "愁绪暗犹夷。",
   "谩屈指、数遍归期。",
   "短檠灯烬无人问，此时只有，窗前素月，刚伴相思。"
  ],
  "title": "摊破丑奴儿・采桑子"
 },
 {
  "id": 858,
  "author": "赵长卿",
  "paragraphs": [
   "云暗天低。",
   "枫林凋翠，寒雁声悲。",
   "茅店儿前，竹篱巴後，初见横枝。",
   "盈盈粉面香肌。",
   "记月榭、当年见伊。",
   "有恨难传，无肠可断，立马多时。"
  ],
  "title": "柳梢青"
 },
 {
  "id": 859,
  "author": "赵长卿",
  "paragraphs": [
   "记临歧，销黯处。",
   "离恨惨歌舞。",
   "恰是江梅，开遍小春暮。",
   "断肠一曲金衣，两行玉箸，酒阑後、欲行难去。",
   "恶情绪。",
   "因念锦幄香奁，别来负情素。",
   "冷落深闺，知解怨人否。",
   "料应宝瑟慵弹，露华懒傅，对鸾镜、终朝凝伫。"
  ],
  "title": "祝英台近"
 },
 {
  "id": 860,
  "author": "赵长卿",
  "paragraphs": [
   "瓦湿鸳鸯，夜深霜重江风冷。",
   "月华明映。",
   "清浸梅梢粉。",
   "漏断寒浓，惹起当年恨。",
   "君休问。",
   "雁飞欲尽。",
   "没个南来信。"
  ],
  "title": "点绛唇"
 },
 {
  "id": 861,
  "author": "赵长卿",
  "paragraphs": [
   "当日相逢，枕衾清夜纱窗冷。",
   "翠梅低映。",
   "汗湿香腮粉。",
   "美满风情，结下无穷恨。",
   "凭谁问。",
   "此心难尽。",
   "说与他争信。"
  ],
  "title": "点绛唇"
 },
 {
  "id": 862,
  "author": "赵长卿",
  "paragraphs": [
   "云霁山横，翠涛拥起千重恨。",
   "砌成愁闷。",
   "那更梅花褪。",
   "凤管云笙，无不萦方寸。",
   "叮咛问。",
   "泪痕羞愠。",
   "界破香腮粉。"
  ],
  "title": "点绛唇"
 },
 {
  "id": 863,
  "author": "赵长卿",
  "paragraphs": [
   "千林落叶声声悲。",
   "听凄惨、江皋雁飞。",
   "难似玉肌，总惊花貌，压倒芳菲。",
   "香心吐尽因谁。",
   "料调鼎、工夫易期。",
   "休唱阳关，莫歌白雪，雨泪沾衣。"
  ],
  "title": "柳梢青"
 },
 {
  "id": 864,
  "author": "赵长卿",
  "paragraphs": [
   "背日犹馀残雪，向阳初绽红梅。",
   "腊寒那事更相宜。",
   "醉了还醒又醉。",
   "堪笑多愁早老，管他闲是闲非。",
   "对花酌酒两忘机。",
   "唱个哩囉囉哩。"
  ],
  "title": "西江月"
 },
 {
  "id": 865,
  "author": "赵长卿",
  "paragraphs": [
   "一钩新月照西楼。",
   "清夜思悠悠。",
   "那堪更被，征鸿嘹唳，绊惹离愁。",
   "倚栏不语情如醉，都总寄眉头。",
   "从前只为，惜他伶俐，举措风流。"
  ],
  "title": "眼儿媚"
 },
 {
  "id": 866,
  "author": "赵长卿",
  "paragraphs": [
   "娇马频嘶。",
   "晓霜浓、寒色侵衣。",
   "凤帷私语处，翻成离怨不胜悲。",
   "更与叮咛祝後期。",
   "素约谐心事，重来了、比看相思。",
   "如何见得，明年春事浓时。",
   "稳乘金腰袅，来烂醉、玉东西。"
  ],
  "title": "别怨"
 },
 {
  "id": 867,
  "author": "赵长卿",
  "paragraphs": [
   "小春天气。",
   "未唱阳关心已醉。",
   "红蓼秋容。",
   "後会何时得再逢。",
   "归期好事。",
   "仰看皇州扬雨露。",
   "百里恩波。",
   "拟欲留公无奈何。"
  ],
  "title": "减字木兰花"
 },
 {
  "id": 868,
  "author": "赵长卿",
  "paragraphs": [
   "去路马蹄轻，正是小春时节。",
   "爱日暖烘江树，缀梅梢新雪。",
   "范滂揽辔正澄清，知我公明洁。",
   "分此仁风恺悌，济邻邦欢悦。"
  ],
  "title": "好事近"
 },
 {
  "id": 869,
  "author": "赵长卿",
  "paragraphs": [
   "合儿幽静处，围炉面小窗。",
   "好是斗头儿坐，梅烟炷、返魂香。",
   "对火怯夜冷，猛饮消漏长。",
   "饮罢且收拾睡，斜月照、满帘霜。"
  ],
  "title": "霜天晓角"
 },
 {
  "id": 870,
  "author": "赵长卿",
  "paragraphs": [
   "宝篆龙煤烧欲残。",
   "细听铜漏已更阑。",
   "纱窗斜月移梅影，特地笼灯仔细看。",
   "幽梦断，旧盟寒。",
   "那时屈曲小屏山。",
   "风光得似而今不，肯把花枝作等闲。"
  ],
  "title": "鹧鸪天"
 },
 {
  "id": 871,
  "author": "赵长卿",
  "paragraphs": [
   "玉妃整佩，绛节参差御。",
   "一笑唤春回，正江南、天寒岁暮。",
   "孤标独立，占断世间香，云屋冷，雪篱深，长记西湖路。",
   "人间尘土，不是留花处。",
   "羌管一声催，碎琼瑶、纷纷似雨。",
   "枝头著子，聊与世调羹，功就後，盍归休，还记来时不。"
  ],
  "title": "蓦山溪"
 },
 {
  "id": 872,
  "author": "赵长卿",
  "paragraphs": [
   "雪压前村曲径迷。",
   "万山寒立玉参差。",
   "孤舟独钓一蓑归。",
   "别坞时听风折竹，断桥闲看水流澌。",
   "一枝冻蕊出疏篱。"
  ],
  "title": "浣溪沙"
 },
 {
  "id": 873,
  "author": "赵长卿",
  "paragraphs": [
   "风卷霜林叶叶飞。",
   "雁横寒影一行低。",
   "淡烟衰草不胜诗。",
   "白酒已篘浮蚁熟，黄鸡未老藁头肥。",
   "问侬不醉待何时。"
  ],
  "title": "浣溪沙"
 },
 {
  "id": 874,
  "author": "赵长卿",
  "paragraphs": [
   "忆为梅花醉不醒。",
   "断桥流水去无声。",
   "鹭翘沙嘴亦多情。",
   "疏影卧波波不动，暗香浮月月微明。",
   "高楼羌管未须横。"
  ],
  "title": "浣溪沙"
 },
 {
  "id": 875,
  "author": "赵长卿",
  "paragraphs": [
   "离绪千重，角声偏著羁人枕。",
   "那堪酒醒。",
   "句引愁难整。",
   "门锁黄昏，月浸梅花冷。",
   "人初静。",
   "斗垂天迥。",
   "雁落清江影。"
  ],
  "title": "点绛唇"
 },
 {
  "id": 876,
  "author": "赵长卿",
  "paragraphs": [
   "门外寒江泊小船。",
   "月明留客小窗前。",
   "夜香烧尽更声远，斗帐低垂暖意生。",
   "醺著酒，炙些灯。",
   "伴他针线懒成眠。",
   "情知今夜鸳鸯梦，不似孤篷宿雁边。"
  ],
  "title": "鹧鸪天"
 },
 {
  "id": 877,
  "author": "赵长卿",
  "paragraphs": [
   "山又水，云岫插峰峦。",
   "断雁飞时霜月冷，乱鸦啼处日衔山。",
   "疑在画图间。",
   "金乌转，游子损朱颜。",
   "别泪盈襟双袖湿，春心不放两眉间。",
   "此去几时还。"
  ],
  "title": "望江南・忆江南"
 },
 {
  "id": 878,
  "author": "赵长卿",
  "paragraphs": [
   "枫林飒飒凋寒叶。",
   "汀苹败蓼遥相接。",
   "景物已非秋。",
   "凄凉动客愁。",
   "还家贫亦好。",
   "肯厌杯中草。",
   "香饭滑流匙。",
   "三登快乐时。"
  ],
  "title": "菩萨蛮"
 },
 {
  "id": 879,
  "author": "赵长卿",
  "paragraphs": [
   "霜风飒飒溪山碧。",
   "寒波一望伤行色。",
   "落日淡荒村。",
   "人家半掩门。",
   "孤舟移野渡。",
   "古木栖鸦聚。",
   "著雨晚风酸。",
   "貂裘不奈寒。"
  ],
  "title": "菩萨蛮"
 },
 {
  "id": 880,
  "author": "赵长卿",
  "paragraphs": [
   "败荷倒尽芙蓉老。",
   "寒光黯淡迷衰草。",
   "行客易销魂。",
   "笛飞何处村。",
   "云寒天借碧。",
   "树瘦烟笼直。",
   "若个是乡关。",
   "夕阳西去山。"
  ],
  "title": "菩萨蛮"
 },
 {
  "id": 881,
  "author": "赵长卿",
  "paragraphs": [
   "年年为客遍天涯。",
   "梦迟归路赊。",
   "无端星月浸窗纱。",
   "一枝寒影斜。",
   "肠未断，鬓先华。",
   "新来瘦转加。",
   "角声吹彻小梅花。",
   "夜长人忆家。"
  ],
  "title": "阮郎归"
 },
 {
  "id": 882,
  "author": "赵长卿",
  "paragraphs": [
   "客帆卸尽风初定。",
   "夜空霜落无江冷。",
   "幸自不思归。",
   "无端乌夜啼。",
   "鸡鸣残月落。",
   "到枕秋声恶。",
   "有酒不须斟。",
   "酒深愁转深。"
  ],
  "title": "菩萨蛮"
 },
 {
  "id": 883,
  "author": "赵长卿",
  "paragraphs": [
   "寒萧索。",
   "征鸿过尽离怀恶。",
   "离怀恶。",
   "江空天迥，夜寒枫落。",
   "有人应误刀头约。",
   "情深翻恨郎情薄。",
   "郎情薄。",
   "梦回长是，半床闲却。"
  ],
  "title": "忆秦娥"
 },
 {
  "id": 884,
  "author": "赵长卿",
  "paragraphs": [
   "危楼横枕清江上，两岸碧山如画。",
   "夕烟幂幂，晚灯点点，楼台新夜。",
   "明月当天，白沙流水，冷光连野。",
   "浸栏干万顷，琉璃软皱，打鱼艇、相高下。",
   "何处一声羌管，是谁家、倚楼人也。",
   "多情对景，无言有恨，欲歌还罢。",
   "把酒临筵，阿谁知我，此怀难写。",
   "忍思量後夜，芳容不似，暗尘随马。"
  ],
  "title": "水龙吟"
 },
 {
  "id": 885,
  "author": "赵长卿",
  "paragraphs": [
   "离愁晚如织，托酒与消磨。",
   "奈何酒薄愁重，越醉越愁多。",
   "忍对碧天好夜，皓月流光无际，光影转庭柯。",
   "有恨空垂泪，无语但悲歌。",
   "因凝想，从别後，蹙双蛾。",
   "春来底事，孤负紫袖与红靴。",
   "速整雕鞍归去，著意浅斟低唱，细看小婆娑。",
   "万蕊千花里，一任玉颜酡。"
  ],
  "title": "水调歌头"
 },
 {
  "id": 886,
  "author": "赵长卿",
  "paragraphs": [
   "酒潮匀颊双眸溜。",
   "美映远山横秀。",
   "风流俊雅，娇痴体态，眼前稀有。",
   "莲步弯弯，移归拍里，凌波难偶。",
   "对仙源醉眼，玉纤笼巧，拨轻声、鱼纹皱。",
   "我自多情多病，对人前、只推伤酒。",
   "瞒他不得，诗情懒倦，沈腰销瘦。",
   "多谢东君，殷勤知我，曲翻红袖。",
   "拼来朝又是，扶头不起，江楼知不。"
  ],
  "title": "水龙吟"
 },
 {
  "id": 887,
  "author": "赵长卿",
  "paragraphs": [
   "夕阳底尽，望楚天空阔，稀星帘幕。",
   "暮霭横江烟万缕，照水参差楼阁。",
   "两两三三，楼前归鹭，飞过栏干角。",
   "霜风何事，绕檐吹动寂寞。",
   "消散我已忘机，而今百念，灰了心头火。",
   "对酒当歌浑冷淡，一任他懑嗔恶。",
   "松竹园林，柳梧庭院，自有人间乐。",
   "闲云休问，去来本是无著。"
  ],
  "title": "念奴娇"
 },
 {
  "id": 888,
  "author": "赵长卿",
  "paragraphs": [
   "贪痴无了日，人事没休期。",
   "白驹过隙，百岁能得几多时。",
   "自古腰金结绶，著意经营辛苦，回首不胜悲。",
   "名未能安稳，身已至倾危。",
   "空剜刻，休巧诈，莫心欺。",
   "须知天定，只见高塚与新碑。",
   "我已从头识破，赢得当歌临酒，欢笑且随宜。",
   "较甚荣和辱，争甚是和非。"
  ],
  "title": "水调歌头"
 },
 {
  "id": 889,
  "author": "赵长卿",
  "paragraphs": [
   "�稍�著意斟量过，天下事、无穷尽。",
   "贪荣贪富，朝思夕计，空劳方寸。",
   "蹑足封王，功名盖世，谁如韩信。",
   "更堆金积玉，石崇豪侈，当时望、倾西晋。",
   "长乐宫中一叹，又何须累累悬印。",
   "坠楼效死，轻车东市，头膏血刃。",
   "尤物虚名，於身何补，一齐休问。",
   "遇当歌临酒，舒眉展眼，且随缘分。"
  ],
  "title": "水龙吟"
 },
 {
  "id": 890,
  "author": "赵长卿",
  "paragraphs": [
   "壶天冰雪，消尽虚堂暑。",
   "多谢故人风，送花香传小树。",
   "香风初过，一曲断肠声，如怨诉。",
   "诉闲愁，落落琵琶语。",
   "江边马上，弹指成千古。",
   "泪眼与啼妆，叹风流、只今何处。",
   "芳心役损，触事起悲酸，招玉素。",
   "拨檀槽，整理金衣缕。"
  ],
  "title": "蓦山溪"
 },
 {
  "id": 891,
  "author": "赵长卿",
  "paragraphs": [
   "精神俊雅，更那堪、天与风流标格。",
   "罗绮丛中偏艳冶，偷处教人怜惜。",
   "目剪秋波，指纤春笋，新样冠儿直。",
   "高堂云雨，甚人有分消得。",
   "忔戏笑里含羞，回眸低盼，此意谁能识。",
   "密约幽欢空怅望，何日能谐端的。",
   "玳席歌馀，兰堂香散，此际愁如织。",
   "人归空对，晚阴庭树横碧。"
  ],
  "title": "念奴娇"
 },
 {
  "id": 892,
  "author": "赵长卿",
  "paragraphs": [
   "无非无是。",
   "好个闲居士。",
   "衣食不求人，又识得、三文两字。",
   "不贪不伪，一味乐天真，三径里。",
   "四时花，随分堪游戏。",
   "学些沓拖，也似没意志。",
   "诗酒度流年，熟谙得、无争三昧。",
   "风波歧路，成败霎时间，你富贵。",
   "你荣华，我自关门睡。"
  ],
  "title": "蓦山溪"
 },
 {
  "id": 893,
  "author": "赵长卿",
  "paragraphs": [
   "东门杨柳空盈路。",
   "系得征鞍能驻不。",
   "暗绿枝头新过雨。",
   "柔丝千尺，乳莺百啭，似怨行人去。",
   "行人去後如何处。",
   "去向天边簉鵷鹭。",
   "瑶管琼台多雅趣。",
   "花砖稳上，玉阶阔步，肯念人尘土。"
  ],
  "title": "青玉案"
 },
 {
  "id": 894,
  "author": "赵长卿",
  "paragraphs": [
   "雨声破晓催行桨。",
   "拍拍溪流长。",
   "绿杨绕岸水痕斜。",
   "恰似画桥西畔、那人家。",
   "人家楼阁临江渚。",
   "应是停歌舞。",
   "珠帘整日不闲钩。",
   "目断征帆、犹未识归舟。"
  ],
  "title": "虞美人"
 },
 {
  "id": 895,
  "author": "赵长卿",
  "paragraphs": [
   "灯前忍见啼红面。",
   "别酒频斟劝。",
   "愁蛾敛翠不胜情。",
   "报道看看天色、待平明。",
   "殷勤重把阳关唱。",
   "休要教人望。",
   "出门犹自尚叮咛。",
   "厮养频催恰好、趁凉行。"
  ],
  "title": "虞美人"
 },
 {
  "id": 896,
  "author": "赵长卿",
  "paragraphs": [
   "十里春风杨柳路，年年带雨披云。",
   "柔条万缕不胜情。",
   "还将无意眼，识遍有心人。",
   "饿损宫腰终不似，效颦总是难成。",
   "只愁秋色入高林。",
   "残蝉和落叶，此际不堪论。"
  ],
  "title": "临江仙"
 },
 {
  "id": 897,
  "author": "赵长卿",
  "paragraphs": [
   "客里情怀谁可表。",
   "凄凉举目知多少。",
   "强饮强歌还强笑。",
   "心悄悄。",
   "从头彻底思量了。",
   "当日相逢非草草。",
   "果然恩爱成烦恼。",
   "稳整征鞍归去好。",
   "重厮守。",
   "相期待与同偕老。"
  ],
  "title": "渔家傲"
 },
 {
  "id": 898,
  "author": "赵长卿",
  "paragraphs": [
   "当时得意两心齐。",
   "绮窗西。",
   "共于飞。",
   "拂掠宫妆，长与画新眉。",
   "一自别来烟水阔，愁易积，梦还稀。",
   "相逢恰似旧家时。",
   "恨依依。",
   "语低低。",
   "多少关情，冷暖有谁知。",
   "只此定应谐素愿，但指日，约鸾栖。"
  ],
  "title": "江神子・江城子"
 },
 {
  "id": 899,
  "author": "赵长卿",
  "paragraphs": [
   "香熏斗帐相逢乍。",
   "正宫漏、沈沈夜。",
   "月飞梅影上帘栊，标致风流娇雅。",
   "眼波横浸，照人百媚，无限叮咛话。",
   "玉鞍门上嘶归马。",
   "趱行色、难留也。",
   "别来花艳不禁春，浪向东风轻嫁。",
   "空馀小院，博山修竹，依旧窗儿下。"
  ],
  "title": "御街行"
 },
 {
  "id": 900,
  "author": "赵长卿",
  "paragraphs": [
   "当歌临酒恨难穷。",
   "酒不似愁浓。",
   "风帆正起归与兴，岸东西、芳草茸茸。",
   "楚梦乍回，吴音初听，谁念我孤踪。",
   "藏春小院暖融融。",
   "眼色与心通。",
   "乌云有意重梳掠，便安排、金屋房栊。",
   "云雨厚因，鸳鸯宿债，作个好家风。"
  ],
  "title": "一丛花"
 },
 {
  "id": 901,
  "author": "赵长卿",
  "paragraphs": [
   "眼色媚人娇欲度。",
   "行尽巫阳云又雨。",
   "花时还复见芳姿，情几许。",
   "愁何许。",
   "莫向耳边传好语。",
   "往事悠悠曾记否。",
   "忍听黄鹂啼锦树。",
   "啼声惊碎百花心。",
   "分付与。",
   "谁为主。",
   "落蕊飞红知甚处。"
  ],
  "title": "天仙子"
 },
 {
  "id": 902,
  "author": "赵长卿",
  "paragraphs": [
   "宝奁常见晓妆时。",
   "面药香融傅口脂。",
   "扰扰亲曾撩绿鬓，纤纤巧与画新眉。",
   "浓欢已散西风远，忆泪无多为你垂。",
   "各自从今好消遣，莫将红叶浪题诗。"
  ],
  "title": "瑞鹧鸪"
 },
 {
  "id": 903,
  "author": "赵长卿",
  "paragraphs": [
   "结丝千绪不胜愁。",
   "莫怪安仁鬓早秋。",
   "檀口未歌先愠泪，柳眉将敛半凝羞。",
   "杯倾潋滟送行酒，岸舣飘飘欲去舟。",
   "待得名登天府後，归来茱菊映钗头。"
  ],
  "title": "瑞鹧鸪"
 },
 {
  "id": 904,
  "author": "赵长卿",
  "paragraphs": [
   "骄马花骢。",
   "柳陌经从。",
   "小春天、十里和风。",
   "个人家住，曲巷墙东。",
   "好轩窗，好体面，好仪容。",
   "烛灺歌慵。",
   "斜月朦胧。",
   "夜新寒、斗帐香浓。",
   "梦回画角，云雨匆匆。",
   "恨相逢，恨分散，恨情锺。"
  ],
  "title": "行香子"
 },
 {
  "id": 905,
  "author": "赵长卿",
  "paragraphs": [
   "龟甲炉烟轻袅。",
   "帘栊静、乳莺啼晓。",
   "拂掠新妆，时宜头面，绣草冠儿小。",
   "衫子揉蓝初著了。",
   "身材称、就中恰好。",
   "手拈双纨，菱花重照，带朵宜男草。"
  ],
  "title": "夜行船"
 },
 {
  "id": 906,
  "author": "赵长卿",
  "paragraphs": [
   "疏帘乍卷孜孜看，冰玉精神。",
   "体白停匀。",
   "端的于人不薄情。",
   "更无背约和焦燥，各表真诚。",
   "才得相亲。",
   "切莫分张向别人。"
  ],
  "title": "采桑子"
 },
 {
  "id": 907,
  "author": "赵长卿",
  "paragraphs": [
   "闲上西楼供远望。",
   "一曲新声，巧媚谁家唱。",
   "独倚危栏听半晌。",
   "长江快泻澄无浪。",
   "清泪恰同清水涨。",
   "拭尽重流，触事如何向。",
   "不觉黄昏灯已上。",
   "旧愁还是新愁样。"
  ],
  "title": "蝶恋花"
 },
 {
  "id": 908,
  "author": "赵长卿",
  "paragraphs": [
   "天净姮娥初整驾。",
   "桂魄蟾辉，来趁清和夜。",
   "费尽丹青无计画。",
   "纤纤侧向疏桐挂。",
   "人在扶疏桐影下。",
   "耳畔轻轻，细说家常话。",
   "年少难留应不借。",
   "未歌先咽歌还罢。"
  ],
  "title": "蝶恋花"
 },
 {
  "id": 909,
  "author": "赵长卿",
  "paragraphs": [
   "叶底蜂衙催日晚。",
   "向晚匀妆，巧画宫眉浅。",
   "翠幕无风香自远。",
   "金船酌酒须教满。",
   "未说别离魂已断。",
   "雨幌云屏，只恐良宵短。",
   "心事不随飞絮乱。",
   "宦情肯把恩情换。"
  ],
  "title": "蝶恋花"
 },
 {
  "id": 910,
  "author": "赵长卿",
  "paragraphs": [
   "睡觉扶头听晓钟。",
   "隔帘花雾湿香红。",
   "翠摇钿砌梧桐影，暖透罗襦芍药风。",
   "闲对影，记曾逢。",
   "画眉临镜霎时同。",
   "相思已有无穷恨，忍见孤鸾宿镜中。"
  ],
  "title": "鹧鸪天"
 },
 {
  "id": 911,
  "author": "赵长卿",
  "paragraphs": [
   "宝篆烟消香已残。",
   "蝉娟月色浸栏干。",
   "歌喉不作寻常唱，酒令从他各自还。",
   "传杯手，莫教闲。",
   "醉红潮脸媚酡颜。",
   "相携共学骖鸾侣，却笑卢郎旧约寒。"
  ],
  "title": "鹧鸪天"
 },
 {
  "id": 912,
  "author": "赵长卿",
  "paragraphs": [
   "绿水澄江得胜游。",
   "浪平风软称轻舟。",
   "樽前我易伤前事，柳外人谁独倚楼。",
   "空感慨，惜风流。",
   "风流赢得谩多愁。",
   "愁多著甚销磨得，莫怪安仁鬓早秋。"
  ],
  "title": "鹧鸪天"
 },
 {
  "id": 913,
  "author": "赵长卿",
  "paragraphs": [
   "一曲清歌金缕衣。",
   "巧佼心事有谁知。",
   "自从别後难相见，空解题红寄好诗。",
   "忆携手，过阶墀。",
   "月笼花影半明时。",
   "玉钗头上轻轻颤，摇落钗头豆蔻枝。"
  ],
  "title": "鹧鸪天"
 },
 {
  "id": 914,
  "author": "赵长卿",
  "paragraphs": [
   "人随社节去匆匆。",
   "此恨几时穷。",
   "阳台寂寞，巫山凄惨，云雨成空。",
   "芭蕉密处窗儿下，冷落旧香中。",
   "黄昏静也，蛩声满院，明月清风。"
  ],
  "title": "眼儿媚"
 },
 {
  "id": 915,
  "author": "赵长卿",
  "paragraphs": [
   "槐阴密处啭黄鹂。",
   "午日正长时。",
   "一番过雨，绿荷池面，冷浸琉璃。",
   "红尘不到华堂里，纤楚对蛾眉。",
   "笑偎人道，新词觅个，美底腔儿。"
  ],
  "title": "眼儿媚"
 },
 {
  "id": 916,
  "author": "赵长卿",
  "paragraphs": [
   "当年策马过钱塘。",
   "曲径小平康。",
   "繁红酽白，娇莺姹燕，争唤何郎。",
   "而今又客东风里，浑不似寻常。",
   "只愁别後，月房云洞，啼损红妆。"
  ],
  "title": "眼儿媚"
 },
 {
  "id": 917,
  "author": "赵长卿",
  "paragraphs": [
   "蕊嫩花房无限好，东风一样春工。",
   "百年欢笑酒樽同。",
   "笙吹雏凤语，裙染石榴红。",
   "且向五云深处住，锦衾绣幌从容。",
   "如何即是出樊笼。",
   "蓬莱人少到，云雨事难穷。"
  ],
  "title": "临江仙"
 },
 {
  "id": 918,
  "author": "赵长卿",
  "paragraphs": [
   "破靥盈盈巧笑，举杯滟滟迎逢。",
   "慧心端有谢娘风。",
   "烛花香雾，娇困面微红。",
   "别恨彩笺虽寄，清歌浅酌难同。",
   "梦回楚馆雨云空。",
   "相思春暮，愁满绿芜中。"
  ],
  "title": "临江仙"
 },
 {
  "id": 919,
  "author": "赵长卿",
  "paragraphs": [
   "夜久笙箫吹彻，更深星斗还稀。",
   "醉拈裙带写新诗。",
   "锁窗风露，烛灺月明时。",
   "水调悠扬声美，幽情彼此心知。",
   "古香烟断彩云归。",
   "满倾蕉叶，齐唱传花枝。"
  ],
  "title": "临江仙"
 },
 {
  "id": 920,
  "author": "赵长卿",
  "paragraphs": [
   "无情风掠芭蕉响，还是重门已闭。",
   "银缸独对，相思方切，教人怎睡。",
   "解叹从前事，解叹了、依前鳖气。",
   "想他家那里，知人憔悴，相应是、睡也未。",
   "且恁和衣强寝，奈无寐、依前重起。",
   "起来思想，当初与你，忒煞容易。",
   "及至而今也，半头天眼，不存不济。",
   "最消魂苦是，黄昏前後，冷清清地。"
  ],
  "title": "水龙吟"
 },
 {
  "id": 921,
  "author": "赵长卿",
  "paragraphs": [
   "把酒相劳苦，月色耀天章。",
   "冰轮碾破寒碧，飞入酒樽凉。",
   "击节词人妙句，吸此清辉万丈，肺腑亦生光。",
   "揽袂欲仙举，逸兴共天长。",
   "日边客，幕中俊，坐间狂。",
   "浩歌清啸，恍然云海渺茫茫。",
   "唤醒谪仙苏二，何事常愁客少，更恐被云妨。",
   "月与人长好，广大醉为乡。"
  ],
  "title": "水调歌头"
 },
 {
  "id": 922,
  "author": "赵长卿",
  "paragraphs": [
   "先来天与精神，更因丽景添殊态。",
   "拖轻苒苒，才凝一段，还分五彩。",
   "毕竟非烟，有时为雨，惹情无奈。",
   "道无心，怎被歌声遏断，迟迟向、青天外。",
   "宜伴先生醉卧，得饶道、和山须买。",
   "也曾恼杀襄王，谁道依前不会。",
   "我欲乘风归去，翻怅恨、帝乡何在。",
   "念佳期未展，天长莫合，尽空相对。"
  ],
  "title": "水龙吟"
 },
 {
  "id": 923,
  "author": "赵长卿",
  "paragraphs": [
   "花前月下会鸳鸯。",
   "分散两情伤。",
   "临行祝付真意，臂间皓齿留香。",
   "还更毒，又何妨。",
   "尽成疮。",
   "疮儿可後，痕儿见在，见後思量。"
  ],
  "title": "诉衷情"
 },
 {
  "id": 924,
  "author": "赵长卿",
  "paragraphs": [
   "懊恼平生，奈天赋、恩情太薄。",
   "二三岁、看伊受尽，眼尖眉角。",
   "记得当初低耳畔，是谁先有于飞约。",
   "惟到今、划地误盟言，还先恶。",
   "天眼见，人难度。",
   "天易感，人难托。",
   "人心险，天又怎生捉摸。",
   "莫问傍人非与是，手儿但把心儿托。",
   "便不成、厮守许多时，乾休却。"
  ],
  "title": "满江红"
 },
 {
  "id": 925,
  "author": "赵长卿",
  "paragraphs": [
   "负你千行泪。",
   "大都来、一寸心儿，万般萦系。",
   "似恁愁烦那里洎。",
   "故自三年二岁。",
   "为你後、甘心憔悴。",
   "终待说、山盟海誓。",
   "这恩情、到此非容易。",
   "拼做个，久长计。",
   "紧要事须评议。",
   "怕人人、蓦地知时，怎生处置。",
   "毒害心肠祆知是。",
   "怕你生烦到底。",
   "便莫待、将人轻弃。",
   "不是我多疑你。",
   "被傍人、赚後失圈圚。",
   "经一事，长一智。"
  ],
  "title": "贺新郎"
 },
 {
  "id": 926,
  "author": "赵长卿",
  "paragraphs": [
   "连沧危观暮江前。",
   "几醉使君筵。",
   "少年俊气，曾将吟笔，买断江天。",
   "重来细把朋游数，回首一辛酸。",
   "兰成已老，文园多病，负此江山。"
  ],
  "title": "眼儿媚"
 },
 {
  "id": 927,
  "author": "赵长卿",
  "paragraphs": [
   "长忆当初，是他见我心先有。",
   "一钩才下，便引得鱼儿开口。",
   "好是重门深院，寂寞黄昏後。",
   "厮觑著、一面儿酒。",
   "试撋就。",
   "便把我、得人意处，闵子里、施纤手。",
   "云情雨意，似十二巫山旧。",
   "更向枕前言约，许我长相守。",
   "忺人也，犹自眉头皱。"
  ],
  "title": "簇水"
 },
 {
  "id": 928,
  "author": "赵长卿",
  "paragraphs": [
   "最苦是离愁。",
   "行坐里、只在心头。",
   "待要作个巫山梦，孤衾展转，无眠到晓，和梦都休。",
   "梦里也无由。",
   "谁敢望、真个绸缪。",
   "暂时不见浑闲事，只愁柳絮杨花，自来摆荡难留。"
  ],
  "title": "摊破丑奴儿・采桑子"
 },
 {
  "id": 929,
  "author": "赵长卿",
  "paragraphs": [
   "烛消红，窗送白。",
   "冷落一衾寒色。",
   "鸦唤起，马�涡小�",
   "月来衣上明。",
   "酒香唇，妆印臂。",
   "亿共人人睡。",
   "魂蝶乱，梦鸾孤。",
   "知他睡也无。"
  ],
  "title": "更漏子"
 },
 {
  "id": 930,
  "author": "赵长卿",
  "paragraphs": [
   "一味风流一味香。",
   "十分浓艳十分妆。",
   "自然娇态自然芳。",
   "楼上好风楼下水，雪前栏槛竹前窗。",
   "也宜单著也宜双。"
  ],
  "title": "浣溪沙"
 },
 {
  "id": 931,
  "author": "赵长卿",
  "paragraphs": [
   "恻恻笙竽万籁风。",
   "阳关叠遍酒尊空。",
   "相逢草草别匆匆。",
   "满眼泪珠和雨洒，一襟愁绪抵秋浓。",
   "相思今夜五云东。"
  ],
  "title": "浣溪沙"
 },
 {
  "id": 932,
  "author": "赵长卿",
  "paragraphs": [
   "讲柳谈花，我从来口快，忺说他家。",
   "眼前见了，无限楚女吴娃。",
   "千停万稳，较量来、终不如他。",
   "便做得，宫仪院体，歌谈不带烟花。",
   "从前万事堪夸。",
   "爱拈笺弄管，锦字敧斜。",
   "新来与人臑著，不许胡巴。",
   "嚎懑谩惹，料福缘、浅似他些。",
   "谁为我，传诗递曲，殷勤题上窗纱。"
  ],
  "title": "汉宫春"
 },
 {
  "id": 933,
  "author": "赵长卿",
  "paragraphs": [
   "帊子分香，罗巾拭泪，别来时、未觅凄惶。",
   "上得船儿来了，剗地凄凉。",
   "可惜花前月里，却成水远山长。",
   "做成恩爱，如今赢得，万里千乡。",
   "情知这场寂寞，不干你事，伤我穷忙。",
   "不道是、久长活路，终要称量。",
   "我则匆匆归去，知你且、种种随娘。",
   "下梢睚彻，有时共你风光。"
  ],
  "title": "雨中花慢"
 },
 {
  "id": 934,
  "author": "赵长卿",
  "paragraphs": [
   "小窗闲适。",
   "云髻亸肩，香肌偎膝。",
   "玉局无尘，明琼欲碎，春纤同掷。",
   "不争百万呼卢，赌今夜、鸳帷痛惜。",
   "好忍马儿，若还输了，当甚则剧。"
  ],
  "title": "柳梢青"
 },
 {
  "id": 935,
  "author": "赵长卿",
  "paragraphs": [
   "梅萼和霜晓，梨花带雪春。",
   "玉肌琼艳本无尘。",
   "肯把铅华容易、污天真。",
   "汤饼尝初罢，罗巾拭转新。",
   "几回贪耍失黄昏。",
   "月里归来无处、觅精神。"
  ],
  "title": "南歌子"
 },
 {
  "id": 936,
  "author": "赵长卿",
  "paragraphs": [
   "人在梦云楼上别，残灯影里迟留。",
   "依稀绿惨更红羞。",
   "露痕双脸湿，山样两眉愁。",
   "几幅片帆天际去，云涛烟浪悠悠。",
   "今宵独立古江头。",
   "水腥鱼菜市，风碎荻花舟。"
  ],
  "title": "临江仙"
 },
 {
  "id": 937,
  "author": "赵长卿",
  "paragraphs": [
   "画角声沈卷暮霞。",
   "寒生促索锦屏遮。",
   "沈檀半爇髻堆鸦。",
   "蝴蝶梦回馀烛影，子规啼处隔窗纱。",
   "夜深明月浸梨花。"
  ],
  "title": "浣溪沙"
 },
 {
  "id": 938,
  "author": "赵长卿",
  "paragraphs": [
   "帘卷露花容。",
   "几度相逢。",
   "他知我意欲相通。",
   "偏奈天教多阻间，积恨何穷。",
   "云雨杳无踪。",
   "愁怕东风。",
   "时闻语笑恣欢浓。",
   "惟有俺咱真分浅，往事成空。"
  ],
  "title": "浪淘沙"
 },
 {
  "id": 939,
  "author": "赵长卿",
  "paragraphs": [
   "闲理丝簧听好音。",
   "西楼剪烛夜深深。",
   "半嗔半喜此时心。",
   "暖语温存无恙语，韵开香靥笑吟吟。",
   "别来烦恼到如今。"
  ],
  "title": "浣溪沙"
 },
 {
  "id": 940,
  "author": "赵长卿",
  "paragraphs": [
   "阳关唱彻。",
   "断尽离肠声哽咽。",
   "酒已三巡。",
   "今夜王孙是路人。",
   "此情难说。",
   "莫负等闲风与月。",
   "欲问归期。",
   "来戴钗头艾虎儿。"
  ],
  "title": "减字木兰花"
 },
 {
  "id": 941,
  "author": "赵长卿",
  "paragraphs": [
   "半窗斜月。",
   "茅店萧条灯已灭。",
   "床下蛩声。",
   "声动凄凉不忍听。",
   "终宵无寐。",
   "覆去翻来真个是。",
   "屈指归期。",
   "应是梅花烂熳时。"
  ],
  "title": "减字木兰花"
 },
 {
  "id": 942,
  "author": "赵长卿",
  "paragraphs": [
   "短棹轻舟排办了。",
   "歌声断、晚霞残照。",
   "红蓼坡头，绿杨堤外，离恨知多少。",
   "别後莫教音信杳。",
   "叹光阴、初自来堪笑。",
   "画角谯门，槐溪归路，正是楚天清晓。"
  ],
  "title": "夜行船"
 },
 {
  "id": 943,
  "author": "赵长卿",
  "paragraphs": [
   "玉楼初见念奴娇。",
   "无处不妖娆。",
   "眼传密意，樽前烛外，怎不魂消。",
   "西风明月相逢夜，枕簟正凉宵。",
   "殢人记得，叮咛残漏，且慢明朝。"
  ],
  "title": "眼儿媚"
 },
 {
  "id": 944,
  "author": "赵长卿",
  "paragraphs": [
   "黄昏时候，诮不语、心如醉。",
   "无眠凝想，别来绣阁，多应憔悴。",
   "上了灯儿，知是睡哩坐哩。",
   "蓦思归计。",
   "又还是重屈指。",
   "从今已後，暌离千万，且休容易。",
   "这底凄惶，你看是谁不是。"
  ],
  "title": "品令"
 },
 {
  "id": 945,
  "author": "赵长卿",
  "paragraphs": [
   "甜言软语。",
   "长记那时，萧娘叮嘱。",
   "清管危弦，前欢难断，鳞鸿无据。",
   "纷纷眼底浮花，拈弄动、几多思虑。",
   "千结丁香，且须珍重，休胡分付。"
  ],
  "title": "柳梢青"
 },
 {
  "id": 946,
  "author": "赵长卿",
  "paragraphs": [
   "金兽喷香瑞霭氛。",
   "夜凉如水酒醺醺。",
   "照人娇眼媚生春。",
   "我自愁多魂已断，不禁楚雨带巫云。",
   "人情又是一番新。"
  ],
  "title": "浣溪沙"
 },
 {
  "id": 947,
  "author": "赵长卿",
  "paragraphs": [
   "坐看销金暖帐中。",
   "羔儿酒美兽煤红。",
   "浅斟低唱好家风。",
   "爱客东君多解事，晚妆新与画眉峰。",
   "便须催唤出房栊。"
  ],
  "title": "浣溪沙"
 },
 {
  "id": 948,
  "author": "赵长卿",
  "paragraphs": [
   "堆枕冠儿翡翠钗。",
   "蒙金领子满絣鞋。",
   "于中沈净好情怀。",
   "新欲晚凉梳洗罢，半娇微笑下堂来。",
   "莲花因甚未曾开。"
  ],
  "title": "浣溪沙"
 },
 {
  "id": 949,
  "author": "赵长卿",
  "paragraphs": [
   "天外浓云云外雨，雨声初上檐牙。",
   "红蕖应褪洗妆花。",
   "晚凉如有意，霫霫到山家。",
   "为唤山童多索酒，金锺细酌流霞。",
   "晕生玉颊酒潮斜。",
   "闲中无宠辱，醉里是生涯。"
  ],
  "title": "临江仙"
 },
 {
  "id": 950,
  "author": "赵长卿",
  "paragraphs": [
   "绿盖红幢笼碧水。",
   "鱼跳处、浪痕匀碎。",
   "惜别殷勤，留连无计，歌声与、泪和柔脆。",
   "一叶扁舟烟浪里。",
   "曲滩头、此情无际。",
   "窈窕眉山，暮霞红处，雨云想、翠峰十二。"
  ],
  "title": "夜行船"
 },
 {
  "id": 951,
  "author": "赵长卿",
  "paragraphs": [
   "窈窕绣帏深。",
   "窈窕娉婷。",
   "梅花初试晚妆新。",
   "那更娇痴年纪小，冰雪精神。",
   "举措忒轻盈。",
   "歌彻新声。",
   "柔肠魂断不堪听。",
   "但恐巫山留不住，飞作行云。"
  ],
  "title": "浪淘沙"
 },
 {
  "id": 952,
  "author": "赵长卿",
  "paragraphs": [
   "十载仰高明，一见心相许。",
   "来日孤舟西水门。",
   "风饱征帆腹。",
   "後夜起相思，明月清江曲。",
   "若见秋风寒雁来，能寄音书否。"
  ],
  "title": "卜算子"
 },
 {
  "id": 953,
  "author": "赵长卿",
  "paragraphs": [
   "先来客路足伤悲。",
   "那更话别离。",
   "玉骢也解，知人欲去，骧首频嘶。",
   "马蹄动是三千里，後会莫相违。",
   "切须更把，丁香珍重，待我重期。"
  ],
  "title": "眼儿媚"
 },
 {
  "id": 954,
  "author": "赵长卿",
  "paragraphs": [
   "楚楚窄衣裳。",
   "腰身占却，多少风光。",
   "共说春来春去事，凄凉。",
   "懒对菱花晕晓妆。",
   "闲立近红芳。",
   "游峰戏蝶，误采真香。",
   "何事不归巫峡去，思量。",
   "故来尘世断人肠。"
  ],
  "title": "南乡子"
 },
 {
  "id": 955,
  "author": "赵长卿",
  "paragraphs": [
   "月转水晶盘。",
   "楼上初闻一鼓残。",
   "又是去年天气好，栏干。",
   "风动梅梢玉斗寒。",
   "无奈壮情阑。",
   "对酒如何欲强欢。",
   "谁道破愁须仗酒，君看。",
   "酒到愁多破亦难。"
  ],
  "title": "南乡子"
 },
 {
  "id": 956,
  "author": "赵长卿",
  "paragraphs": [
   "灯乍灭。",
   "忽见一天明月。",
   "恰舞霓裳歌未歇。",
   "露寒回绛阙。",
   "羽服明晖玉雪。",
   "笑语轻参环玦。",
   "香泽恼人情不彻。",
   "夜长窗自白。"
  ],
  "title": "谒金门"
 },
 {
  "id": 957,
  "author": "赵长卿",
  "paragraphs": [
   "云亸宫鬟，淡黄衫子轻香透。",
   "晚凉时候。",
   "睡起新妆就。",
   "冰枕生寒，玉浸纤纤手。",
   "沈吟久。",
   "眉山敛秀。",
   "爱道奴家瘦。"
  ],
  "title": "点绛唇"
 },
 {
  "id": 958,
  "author": "赵长卿",
  "paragraphs": [
   "春山已蹙眉峰绿。",
   "春心骀荡难拘束。",
   "惆怅为春伤。",
   "惜花心更狂。",
   "对花深有意。",
   "且向花前醉。",
   "花作有情香。",
   "与人相久长。"
  ],
  "title": "菩萨蛮"
 },
 {
  "id": 959,
  "author": "赵长卿",
  "paragraphs": [
   "当时巧笑记相逢。",
   "玉梅枝上玲珑。",
   "酒杯流处已愁浓。",
   "寒雁横空。",
   "去程无记更从容。",
   "到归来好事匆匆。",
   "一时分付不言中。",
   "此恨难穷。"
  ],
  "title": "画堂春"
 },
 {
  "id": 960,
  "author": "赵长卿",
  "paragraphs": [
   "隔江一带春山好。",
   "平林新绿春光老。",
   "休去倚阑干。",
   "飞红不忍看。",
   "东流何处去。",
   "便是归舟路。",
   "芳草外斜阳。",
   "行人更断肠。"
  ],
  "title": "菩萨蛮"
 },
 {
  "id": 961,
  "author": "赵长卿",
  "paragraphs": [
   "敛愁眉。",
   "恨依依。",
   "肠断关情怨别离。",
   "云中过雁悲。",
   "瘦因谁。",
   "病因谁。",
   "屈指无言忖後期。",
   "此时人怎知。"
  ],
  "title": "长相思"
 },
 {
  "id": 962,
  "author": "赵长卿",
  "paragraphs": [
   "潇洒仙源。",
   "夭桃秾李，曾对华筵。",
   "歌媚惊尘，舞弯低月，满劝金船。",
   "鉴湖烟水连天。",
   "政归棹、红妆斗妍。",
   "花雾香中，人询居士，切莫多传。"
  ],
  "title": "柳梢青"
 },
 {
  "id": 963,
  "author": "赵长卿",
  "paragraphs": [
   "不羡八千椿，不羡三偷桃客。",
   "也不羡他龟鹤，一总为凡物。",
   "羡君恰似老人星，长明无休息。",
   "好与中兴贤主，立维城勋绩。"
  ],
  "title": "好事近"
 },
 {
  "id": 964,
  "author": "赵长卿",
  "paragraphs": [
   "南楼风物一番新。",
   "春暮畀斯民。",
   "岂但仁人恺弟，更兼政事如神。",
   "人生最贵，荣登五马，千里蒙恩。",
   "祗恐促归廊庙，去思有脚阳春。"
  ],
  "title": "朝中措"
 },
 {
  "id": 965,
  "author": "赵长卿",
  "paragraphs": [
   "文章学业继家声。",
   "名誉压群英。",
   "早岁掀腾膴仕，如公富贵难并。",
   "定膺丹诏，朱轮迅召，陶冶苍生。",
   "自是盐梅姿质，伫看大手调羹。"
  ],
  "title": "朝中措"
 },
 {
  "id": 966,
  "author": "赵长卿",
  "paragraphs": [
   "先生德行冠南丰。",
   "锦绣作心胸。",
   "暂屈徒劳州县，文章後进宗工。",
   "督邮纲纪，才高幕府，雅望尤崇。",
   "此去定膺光宠，且须满醉西东。"
  ],
  "title": "朝中措"
 },
 {
  "id": 967,
  "author": "赵长卿",
  "paragraphs": [
   "桂华蟾魄，到中秋、祗有人闻一六。",
   "浩渺清风因唤起，千里吹飞鸿鹄。",
   "碧落翻花，瑶空隐瑞，声节琅玕筑。",
   "板怀玉燕，此时嘉梦重育。",
   "始信名在丹台，曈方八百，子已三千熟。",
   "麟脯灵瓜那更有，琼斝神仙醽醁。",
   "秋水春山，柳腰花面，一醉霓裳曲。",
   "长生清净，自然何用辟谷。"
  ],
  "title": "念奴娇"
 },
 {
  "id": 968,
  "author": "赵长卿",
  "paragraphs": [
   "江上一江楼，楼上远山横翠。",
   "还更腰金骑鹤，引竹西歌吹。",
   "寿君春酒遣双壶，满引见深意。",
   "肯向龟荷香里，唤侬来同醉。"
  ],
  "title": "好事近"
 },
 {
  "id": 969,
  "author": "赵长卿",
  "paragraphs": [
   "剑水霭欢声，喜庆间生人杰。",
   "一段葱葱佳气，扇熏风时节。",
   "今朝银艾佐琴堂，争把寿香爇。",
   "去去凤皇池上，见龟巢连叶。"
  ],
  "title": "好事近"
 },
 {
  "id": 970,
  "author": "赵长卿",
  "paragraphs": [
   "梅喜先春，雁惊未腊。",
   "于门瑞气浮周匝。",
   "正当月应上弦时，长庚梦与良辰合。",
   "螺水恩浓，旴江德洽。",
   "寿杯劝处燃红蜡。",
   "明年此际祝遐龄，贺宾一一趋东阁。"
  ],
  "title": "柳长春・踏莎行"
 },
 {
  "id": 971,
  "author": "赵长卿",
  "paragraphs": [
   "又是新逢三五夜，瑞气霭氤氲。",
   "万点灯和月色新。",
   "桃李倍添春。",
   "花县主人情思好，行乐逐良辰。",
   "满引千锺酒又醇。",
   "歌韵动梁尘。"
  ],
  "title": "武陵春"
 },
 {
  "id": 972,
  "author": "赵长卿",
  "paragraphs": [
   "天祐炎图生国瑞，蓝田暂屈英僚。",
   "始知文宿降璇霄。",
   "中元前五日，七夕後三朝。",
   "江斅风流临此政，少年潇洒奇标。",
   "行看峻擢相熙朝。",
   "功名前稷契，寿算等松乔。"
  ],
  "title": "临江仙"
 },
 {
  "id": 973,
  "author": "赵长卿",
  "paragraphs": [
   "云峰初敛，秋荣如洗，庭院金风初扇。",
   "葱葱佳气霭侯门，信天上、麒麟乍见。",
   "祝君此去，飞黄腾踏，日侍凝旒邃冕。",
   "和羹调味早归来，坐看取、蓬莱清浅。"
  ],
  "title": "鹊桥仙"
 },
 {
  "id": 974,
  "author": "赵长卿",
  "paragraphs": [
   "晴雪楼台，试灯帘幕，适是元宵。",
   "罗绮娇春，帝城风景，今夜应饶。",
   "争知我系如匏，便そ月良天任教。",
   "早闭柴门，从他箫鼓，细打轻敲。"
  ],
  "title": "柳梢青"
 },
 {
  "id": 975,
  "author": "赵长卿",
  "paragraphs": [
   "世谛人多错。",
   "阿谁将、虚名微利，放教轻著。",
   "万事莫非前定了，选甚微如饮酌。",
   "算徒诧、龙韬豹略。",
   "纵使龙头安尺木，更从教、豹变生三角。",
   "浑是梦，恍如昨。",
   "吾庐自笑常虚廓。",
   "对残编、磨穿枯砚，生涯微薄。",
   "负郭田园能有几，随分安贫守约。",
   "要不改、箪瓢颜乐。",
   "西掖百扉终须到，且嘲风咏月常相谑。",
   "更要甚，万金药。"
  ],
  "title": "贺新郎"
 },
 {
  "id": 976,
  "author": "赵长卿",
  "paragraphs": [
   "茅斋无客至。",
   "冰砚冻寒泚。",
   "南枝喜入新诗里。",
   "恼人频嚼蕊。",
   "恼人频嚼蕊。",
   "因思去腊江头醉。",
   "倚动客兴伤春意。",
   "经年自叹人如寄。",
   "光阴如拈指。",
   "光阴如拈指。"
  ],
  "title": "东坡引"
 },
 {
  "id": 977,
  "author": "赵长卿",
  "paragraphs": [
   "风力驱寒，云荣呈瑞，晓来到处花飞。",
   "遍装琼树，春意到南枝。",
   "便是渔蓑旧画，纶竿重、横玉低垂。",
   "今宵里，香闺邃馆，幽赏事偏宜。",
   "风流金马客，歌鬟醉拥，乌帽斜敧。",
   "问人间何处，鹏运天池。",
   "且共周郎按曲，音微误、首己先回。",
   "同心事，丹山路稳，长伴彩鸾归。"
  ],
  "title": "满庭芳"
 },
 {
  "id": 978,
  "author": "赵长卿",
  "paragraphs": [
   "乍凉淅淅风生幕。",
   "人独在、朱栏翠阁。",
   "吹箫信杳炉香薄。",
   "眉上新愁又觉。",
   "从前事、拟将拼却。",
   "梦不断、花梢柳萼。",
   "一杯睡起谁同酌。",
   "斜日阴阴转角。"
  ],
  "title": "杏花天"
 },
 {
  "id": 979,
  "author": "赵长卿",
  "paragraphs": [
   "远岫螺头湿翠，流霞赬尾疏明。",
   "断虹斜界雨新晴。",
   "烟村灯火晚，江浦画难成。",
   "我向其间泛叶，终朝露渚风汀。",
   "老来心事最关情。",
   "不堪三弄笛，吹作断肠声。"
  ],
  "title": "临江仙"
 },
 {
  "id": 980,
  "author": "赵长卿",
  "paragraphs": [
   "流水奏鸣琴，风月净、天无星斗。",
   "翠岚堆里，苍岩深处，满林霜腻，暗香冻了，那禁频嗅。",
   "马上再三回首。",
   "因记省、去年时候。",
   "十分全似，那人风韵，柔腰弄影，冰腮退粉，做成清瘦。"
  ],
  "title": "辊绣球"
 },
 {
  "id": 981,
  "author": "赵长卿",
  "paragraphs": [
   "南枝消息杳然间。",
   "寂寞倚雕栏。",
   "紫腰艳艳，青腰袅袅，风月俱闲。",
   "佳人环佩玉阑珊。",
   "作恶探花还。",
   "玉纤拈粟，樱唇呵粉，愁点眉弯。"
  ],
  "title": "眼儿媚"
 },
 {
  "id": 982,
  "author": "赵长卿",
  "paragraphs": [
   "日高犹恋珊瑚枕。",
   "羞红不忿花如锦。",
   "双燕运芹泥。",
   "燕归人未归。",
   "纵饶梳洗罢。",
   "朱户何曾跨。",
   "寂寞小房栊。",
   "回文和泪封。"
  ],
  "title": "菩萨蛮"
 },
 {
  "id": 983,
  "author": "赵长卿",
  "paragraphs": [
   "落魄东吴二十春。",
   "风流诗句得清新。",
   "今年却恨花星照，再见温卿与远真。",
   "分楚佩，染巫云。",
   "赤绳结得短花茵。",
   "若非京口初相识，安得毗陵作故人。"
  ],
  "title": "鹧鸪天"
 },
 {
  "id": 984,
  "author": "赵长卿",
  "paragraphs": [
   "绿树转鸣禽。",
   "已是春深。",
   "杨花庭院日阴阴。",
   "帘外飞来双语燕，不寄归音。",
   "旧事懒追寻。",
   "空惹芳心。",
   "天涯消息远沈沈。",
   "记得年时中酒後，直至而今。"
  ],
  "title": "浪淘沙"
 },
 {
  "id": 985,
  "author": "赵长卿",
  "paragraphs": [
   "春睡足。",
   "帘卷翠屏山曲。",
   "芳草沿阶横地轴。",
   "垂杨相映绿。",
   "暗忆旧欢难续。",
   "又是禁烟传烛。",
   "陌上踏青新结束。",
   "秋千谁共促。"
  ],
  "title": "谒金门"
 },
 {
  "id": 986,
  "author": "赵长卿",
  "paragraphs": [
   "一种春光，占断东君惜。",
   "算秾李、昭华争并得。",
   "粉腻酥融娇欲滴。",
   "端的尊前，旧曾相识。",
   "向夜阑、酒醒霜浓寒又力。",
   "但只与、冰姿添夜色。",
   "绣幕银屏人寂寂。",
   "只许刘郎，暗传消息。"
  ],
  "title": "侍香金童"
 },
 {
  "id": 987,
  "author": "赵长卿",
  "paragraphs": [
   "新晴庭户春阴薄。",
   "东风不度重帘幕。",
   "第几小兰房。",
   "雏莺初弄黄。",
   "悄寒春未透。",
   "不解寻花柳。",
   "只恐渐春深。",
   "愁生求友心。"
  ],
  "title": "菩萨蛮"
 },
 {
  "id": 988,
  "author": "赵长卿",
  "paragraphs": [
   "紫箫声断。",
   "窗底春愁乱。",
   "试著春衫羞自看。",
   "窄似年时一半。",
   "一春长病厌厌。",
   "新来愁病重添。",
   "香冷倦熏金鸭，日高不卷珠帘。"
  ],
  "title": "清平乐"
 },
 {
  "id": 989,
  "author": "赵长卿",
  "paragraphs": [
   "齿颊带馀香，謦咳总成珠玉。",
   "剪碎袖罗花片，点金觥春绿。",
   "玉鱼花露自清凉，涓涓在郎腹。",
   "犹胜望梅消渴，对文君眉蹙。"
  ],
  "title": "好事近"
 },
 {
  "id": 990,
  "author": "赵长卿",
  "paragraphs": [
   "好事客。",
   "宫商内、吟得风清月白。",
   "主人幸有豪家意，後堂煞有春色。",
   "花压金翘俏相映，酒满玉纤无力。",
   "你若待我些儿酒，尽吃得、尽吃得。"
  ],
  "title": "品令"
 },
 {
  "id": 991,
  "author": "赵长卿",
  "paragraphs": [
   "落了丹枫残了菊，秋色苦无多。",
   "谁唤西风泣泪罗，吹恨入星河。",
   "碧枝头金粟闹，曾扌乖翠云窝。",
   "重揉檀英忆两娥。",
   "无奈冷香何。"
  ],
  "title": "武陵春"
 },
 {
  "id": 992,
  "author": "辛弃疾",
  "paragraphs": [
   "更能消、几番风雨。",
   "匆匆春又归去。",
   "惜春长恨花开早，何况落红无数。",
   "春且住。",
   "见说道、天涯芳草迷归路。",
   "怨春不语。",
   "算只有殷勤，画檐珠网，尽日惹飞絮。",
   "长门事，准拟佳期又误。",
   "蛾眉曾有人妒。",
   "千金纵买相如赋，脉脉此情谁诉。",
   "君莫舞。",
   "君不见、玉环飞燕皆尘土。",
   "闲愁最苦。",
   "休去倚危楼，斜阳正在，烟柳断肠处。"
  ],
  "title": "摸鱼儿"
 },
 {
  "id": 993,
  "author": "辛弃疾",
  "paragraphs": [
   "望飞来、半空鸥鹭。",
   "须臾动地鼙鼓。",
   "截江组练驱山去，鏖战未收貔虎。",
   "朝又暮。",
   "诮惯得、吴儿不怕蛟龙怒。",
   "风波平步。",
   "看红旆惊飞，跳鱼直上，蹙踏浪花舞。",
   "凭谁问，万里长鲸吞吐。",
   "人间儿戏千弩。",
   "滔天力倦知何事，白马素车东去。",
   "堪恨处。",
   "人道是、子胥冤愤终千古。",
   "功名自误。",
   "谩教得陶朱，五湖西子，一舸弄烟雨。"
  ],
  "title": "摸鱼儿"
 },
 {
  "id": 994,
  "author": "辛弃疾",
  "paragraphs": [
   "三径初成，鹤怨猿惊，稼轩未来。",
   "甚云山自许，平生意气，衣冠人笑，抵死尘埃。",
   "意倦须还，身闲贵早，岂为莼羹鲈鲙哉。",
   "秋江上，看惊弦雁避，骇浪船回。",
   "东冈更葺茅斋。",
   "好都把轩窗临水开。",
   "要小舟行钓，先应种柳，疏篱护竹，莫碍观梅。",
   "秋菊堪餐，春兰可佩，留待先生手自栽。",
   "沈吟久，怕君恩未许，此意徘徊。"
  ],
  "title": "沁园春"
 },
 {
  "id": 995,
  "author": "辛弃疾",
  "paragraphs": [
   "伫立潇湘，黄鹄高飞，望君不来。",
   "被东风吹堕，西江对语，急呼斗酒，旋拂征埃。",
   "却怪英姿，有如君者，犹欠封侯万里哉。",
   "空赢得，道江南佳句，只有方回。",
   "锦帆画舫行斋。",
   "怅雪浪粘天江影开。",
   "记我行南浦，送君折柳，君逢驿使，为我攀梅。",
   "落帽山前，呼鹰台下，人道花须满县栽。",
   "都休问，看云霄高处，鹏翼徘徊。"
  ],
  "title": "沁园春"
 },
 {
  "id": 996,
  "author": "辛弃疾",
  "paragraphs": [
   "渡江天马南来，几人真是经纶手。",
   "长安父老，新亭风景，可怜依旧。",
   "夷甫诸人，神州沈陆，几曾回首。",
   "算平戎万里，功名本是，真儒事、君知否。",
   "况有文章山斗。",
   "对桐阴、满庭清昼。",
   "当年堕地，而今试看，风云奔走。",
   "绿野风烟，平泉草木，东山歌酒。",
   "待他年，整顿乾坤事了，为先生寿。"
  ],
  "title": "水龙吟"
 },
 {
  "id": 997,
  "author": "辛弃疾",
  "paragraphs": [
   "玉皇殿阁微凉，看公重试薰风手。",
   "高门画戟，桐阴阁道，青青如旧。",
   "兰佩芳空，蛾眉谁妒，无言搔首。",
   "甚年年却有，呼韩塞上，人争问、公安否。",
   "金印明年如斗。",
   "向中州、锦衣行昼。",
   "依然盛事，貂蝉前後，凤麟飞走。",
   "富贵浮云，我评轩冕，不如杯酒。",
   "待从公，痛饮八千馀岁，伴庄椿寿。"
  ],
  "title": "水龙吟"
 },
 {
  "id": 998,
  "author": "辛弃疾",
  "paragraphs": [
   "楚天千里清秋，水随天去秋无际。",
   "遥岑远目，献愁供恨，玉簪螺髻。",
   "落日楼头，断鸿声里，江南游子。",
   "把吴钩看了，栏干拍遍，无人会、登临意。",
   "休说鲈鱼堪鲙。",
   "尽西风、季鹰归未。",
   "求田问舍，怕应羞见，刘郎才气。",
   "可惜流年，忧愁风雨，树犹如此。",
   "倩何人，唤取盈盈翠袖，搵英雄泪。"
  ],
  "title": "水龙吟"
 },
 {
  "id": 999,
  "author": "辛弃疾",
  "paragraphs": [
   "瘴雨蛮烟，十年梦、尊前休说。",
   "春正好、故园桃李，待君花发。",
   "儿女灯前和泪拜，鸡豚社里归时节。",
   "看依然、舌在齿牙牢，心如铁。",
   "治国手，封侯骨。",
   "腾汉漫，排阊阖。",
   "待十分做了，诗书勋业。",
   "常日念君归去好，而今却恨中年别。",
   "笑江头、明月更多情，今宵缺。"
  ],
  "title": "满江红"
 },
 {
  "id": 1000,
  "author": "辛弃疾",
  "paragraphs": [
   "快上西楼，怕天放、浮云遮月。",
   "但唤取、玉纤横笛，一声吹裂。",
   "谁做冰壶浮世界，最怜玉斧修时节。",
   "问常娥、孤冷有愁无，应华发。",
   "云液满，琼杯滑。",
   "长袖起，清歌咽。",
   "叹十常八九，欲磨还缺。",
   "若得长圆如此夜，人情未必看承别。",
   "把从前、离恨总成欢，归时说。"
  ],
  "title": "满江红"
 },
 {
  "id": 1001,
  "author": "辛弃疾",
  "paragraphs": [
   "鹏翼垂空，笑人世、苍然无物。",
   "还又向、九重深处，玉阶山立。",
   "袖里珍奇光五色，他年要补天西北。",
   "且归来、谈笑护长江，波澄碧。",
   "佳丽地，文章伯。",
   "金缕唱，红牙拍。",
   "看尊前飞下，日边消息。",
   "料想宝香黄阁梦，依然画舫青溪笛。",
   "待如今、端的约锺山，长相识。"
  ],
  "title": "满江红"
 },
 {
  "id": 1002,
  "author": "辛弃疾",
  "paragraphs": [
   "落日苍茫，风才定、片帆无力。",
   "还记得、眉来眼去，水光山色。",
   "倦客不知身近远，佳人已卜归消息。",
   "便归来、只是赋行云，襄王客。",
   "些个事，如何得。",
   "知有恨，休重忆。",
   "但楚天特地，暮云凝碧。",
   "过眼不如人意事，十常八九今头白。",
   "笑江州、司马太多情，青衫湿。"
  ],
  "title": "满江红"
 },
 {
  "id": 1003,
  "author": "辛弃疾",
  "paragraphs": [
   "过眼溪山，怪都似、旧时曾识。",
   "是梦里、寻常行遍，江南江北。",
   "佳处径须携杖去，能消几两平生屐。",
   "笑尘埃、三十九年非，长为客。",
   "吴楚地，东南拆。",
   "英雄事，曹刘敌。",
   "被西风吹尽，了无陈迹。",
   "楼观才成人已去，旌旗未卷头先白。",
   "叹人间、哀乐转相寻，今犹昔。"
  ],
  "title": "满江红"
 },
 {
  "id": 1004,
  "author": "辛弃疾",
  "paragraphs": [
   "湖海平生，算不负、苍髯如戟。",
   "闻道是、君王著意，太平长策。",
   "此老自当兵十万，长安正在天西北。",
   "便凤凰、飞诏下天来，催归急。",
   "车马路，儿童泣。",
   "风雨暗，旌旗湿。",
   "看野梅官柳，东风消息。",
   "莫向蔗庵追语笑，只今松竹无颜色。",
   "问人间、谁管别离愁，杯中物。"
  ],
  "title": "满江红"
 },
 {
  "id": 1005,
  "author": "辛弃疾",
  "paragraphs": [
   "曲几蒲团，方丈里、君来问疾。",
   "更夜雨、匆匆别去，一杯南北。",
   "万事莫侵闲鬓发，百年正要佳眠食。",
   "最难忘、此语重殷勤，千金直。",
   "西崦路，东岩石。",
   "携手处，今陈迹。",
   "望重来犹有，旧盟如日。",
   "莫信蓬莱风浪隔，垂天自有扶摇力。",
   "对梅花、一夜苦相思，无消息。"
  ],
  "title": "满江红"
 },
 {
  "id": 1006,
  "author": "辛弃疾",
  "paragraphs": [
   "带湖吾甚爱，千丈翠奁开。",
   "先生杖屦无事，一日走千回。",
   "凡我同盟鸥鸟，今日既盟之後，来往莫相猜。",
   "白鹤在何处，尝试与偕来。",
   "破青萍，排翠藻，立苍苔。",
   "窥鱼笑汝痴计，不解举吾杯。",
   "废沼荒丘畴昔，明月清风此夜，人世几欢哀。",
   "东岸绿阴少，杨柳更须栽。"
  ],
  "title": "水调歌头"
 },
 {
  "id": 1007,
  "author": "辛弃疾",
  "paragraphs": [
   "白日射金阙，虎豹九关开。",
   "见君谏疏频上，高论挽天回。",
   "千古忠肝义胆，万里蛮烟瘴雨，往事莫惊猜。",
   "政恐不免耳，消息日边来。",
   "笑吾庐，门掩草，径封苔。",
   "未应两手无用，要把蟹螯杯。",
   "说剑论诗馀事，醉舞狂歌欲倒，老子颇堪哀。",
   "白发宁有种，一一醒时栽。"
  ],
  "title": "水调歌头"
 },
 {
  "id": 1008,
  "author": "辛弃疾",
  "paragraphs": [
   "折尽武昌柳，挂席上潇湘。",
   "二年鱼鸟江上，笑我往来忙。",
   "富贵何时休问，离别中年堪恨，憔悴鬓成霜。",
   "丝竹陶写耳，急羽且飞觞。",
   "序兰亭，歌赤壁，绣衣香。",
   "使君千骑鼓吹，风采汉侯王。",
   "莫把骊驹频唱，可惜南楼佳处，风月已凄凉。",
   "在家贫亦好，此语试平章。"
  ],
  "title": "水调歌头"
 },
 {
  "id": 1009,
  "author": "辛弃疾",
  "paragraphs": [
   "今日复何日，黄菊为谁开。",
   "渊明漫爱重九，胸次正崔嵬。",
   "酒亦关人何事，正自不能不尔，谁遣白衣来。",
   "醉把西风扇，随处障尘埃。",
   "为公饮，须一日，三百杯。",
   "此山高处东望，云气见蓬莱。",
   "翳凤骖鸾公去，落佩倒冠吾事，抱病且登台。",
   "归路有明月，人影共徘徊。"
  ],
  "title": "水调歌头"
 },
 {
  "id": 1010,
  "author": "辛弃疾",
  "paragraphs": [
   "君莫赋幽愤，一语试相开。",
   "长安车马道上，平地起崔嵬。",
   "我愧渊明久矣，独借此翁湔洗，素壁写归来。",
   "斜日透虚隙，一线万飞埃。",
   "断吾生，左持蟹，右持杯。",
   "买山自种云树，山下斸烟莱。",
   "百炼都成绕指，万事直须称好，人世几舆台。",
   "刘郎更堪笑，刚赋看花回。"
  ],
  "title": "水调歌头"
 },
 {
  "id": 1011,
  "author": "辛弃疾",
  "paragraphs": [
   "造物故豪纵，千里玉鸾飞。",
   "等闲更把，万斛琼粉盖颇黎。",
   "好卷垂虹千丈，只放冰壶一色，云海路应迷。",
   "老子旧游处，回首梦耶非。",
   "谪仙人，鸥鸟伴，两忘机。",
   "掀髯把酒一笑，诗在片帆西。",
   "寄语烟波旧侣，闻道莼鲈正美，休制芰荷衣。",
   "上界足官府，汗漫与君期。"
  ],
  "title": "水调歌头"
 },
 {
  "id": 1012,
  "author": "辛弃疾",
  "paragraphs": [
   "落日塞尘起，胡骑猎清秋。",
   "汉家组练十万，列舰耸高楼。",
   "谁道投鞭飞渡，忆昔鸣髇血污，风雨佛狸愁。",
   "季子正年少，匹马黑貂裘。",
   "今老矣，搔白首，过扬州。",
   "倦游欲去江上，手种橘千头。",
   "二客东南名胜，万卷诗书事业，尝试与君谋。",
   "莫射南山虎，直觅富民侯。"
  ],
  "title": "水调歌头"
 },
 {
  "id": 1013,
  "author": "辛弃疾",
  "paragraphs": [
   "万事到白发，日月几西东。",
   "羊肠九折歧路，老我惯经从。",
   "竹树前溪风月，鸡酒东家父老，一笑偶相逢。",
   "此乐竟谁觉，天外有冥鸿。",
   "味平生，公与我，定无同。",
   "玉堂金马，自有佳处著诗翁。",
   "好锁云烟窗户，怕入丹青图画，飞去了无踪。",
   "此语更痴绝，真有虎头风。"
  ],
  "title": "水调歌头"
 },
 {
  "id": 1014,
  "author": "辛弃疾",
  "paragraphs": [
   "上古八千岁，才是一春秋。",
   "不应此日，刚把七十寿君侯。",
   "看取垂天云翼，九万里风在下，与造物同游。",
   "君欲计岁月，当试问庄周。",
   "醉淋浪，歌窈窕，舞温柔。",
   "从今杖屦南涧，白日为君留。",
   "闻道钧天帝所，频上玉卮春酒，冠珮拥龙楼。",
   "快上星辰去，名姓动金瓯。"
  ],
  "title": "水调歌头"
 },
 {
  "id": 1015,
  "author": "辛弃疾",
  "paragraphs": [
   "对花何似，似吴宫初教，翠围红阵。",
   "欲笑还愁羞不语，惟有倾城娇韵。",
   "翠盖风流，牙签名字，旧赏那堪省。",
   "天香染露，晓来衣润谁整。",
   "最爱弄玉团酥，就中一朵，曾入扬州咏。",
   "华屋金盘人未醒，燕子飞来春尽。",
   "最忆当年，沈香亭北，无限春风恨。",
   "醉中休问，夜深花睡香冷。"
  ],
  "title": "念奴娇"
 },
 {
  "id": 1016,
  "author": "辛弃疾",
  "paragraphs": [
   "我来吊古，上危楼、赢得闲愁千斛。",
   "虎踞龙蟠何处是，只是兴亡满目。",
   "柳外斜阳，水边归鸟，陇上吹乔木。",
   "片帆西去，一声谁喷霜竹。",
   "却忆安石风流，东山岁晚，泪落哀筝曲。",
   "儿辈功名都付与，长日惟消棋局。",
   "宝镜难寻，碧云将暮，谁劝杯中绿。",
   "江头风怒，朝来波浪翻屋。"
  ],
  "title": "念奴娇"
 },
 {
  "id": 1017,
  "author": "辛弃疾",
  "paragraphs": [
   "野棠花落，又匆匆、过了青明时节。",
   "剗地东风欺客梦，一夜云屏寒怯。",
   "曲岸持觞，垂杨系马，此地曾轻别。",
   "楼空人去，旧游飞燕能说。",
   "闻道绮陌东头，行人长见，帘底纤纤月。",
   "旧恨春江流未断，新恨云山千叠。",
   "料得明朝，尊前重见，镜里花难折。",
   "也应惊问，近来多少华发。"
  ],
  "title": "念奴娇"
 },
 {
  "id": 1018,
  "author": "辛弃疾",
  "paragraphs": [
   "晚风吹雨，战新荷、声乱明珠苍璧。",
   "谁把香奁收宝镜，云锦红涵湖碧。",
   "飞鸟翻空，游鱼吹浪，惯趁笙歌席。",
   "坐中豪气，看公一饮千石。",
   "遥想处士风流，鹤随人去，老作飞仙伯。",
   "茅舍疏篱今在否，松竹已非畴昔。",
   "欲说当年，望湖楼下，水与云宽窄。",
   "醉中休问，断肠桃叶消息。"
  ],
  "title": "念奴娇"
 },
 {
  "id": 1019,
  "author": "辛弃疾",
  "paragraphs": [
   "近来何处有吾愁，何处还知吾乐。",
   "一点凄凉千古意，独倚西风寥廓。",
   "并竹寻泉，和云种树，唤做真闲客。",
   "此心闲处，不应长藉邱壑。",
   "休说往事皆非，而今云是，且把清尊酌。",
   "醉里不知谁是我，非月非云非鹤。",
   "冷露风高，松梢桂子，醉了还醒却。",
   "北窗高卧，莫教啼鸟惊著。"
  ],
  "title": "念奴娇"
 },
 {
  "id": 1020,
  "author": "辛弃疾",
  "paragraphs": [
   "人已归来，杜鹃欲劝谁归。",
   "绿树如云，等闲借与莺飞。",
   "兔葵燕梦，问刘郎、几度沾衣。",
   "翠屏幽梦，觉来水绕山围。",
   "有酒重携。",
   "小园随意芳菲。",
   "往日繁华，而今物是人非。",
   "春风半面，记当年、初识崔徽。",
   "南云雁少，锦书无个因依。"
  ],
  "title": "新荷叶"
 },
 {
  "id": 1021,
  "author": "辛弃疾",
  "paragraphs": [
   "春色如愁，行云带雨才归。",
   "春意长闲，游丝尽日低飞。",
   "闲愁几许，更晚风、特地吹衣。",
   "小窗人静，棋声似解重围。",
   "光景难携。",
   "任他鶗鴂芳菲。",
   "细数从前，不应诗酒皆非。",
   "知音弦断，笑渊明、空抚馀徽。",
   "停杯对影，待邀明月相依。"
  ],
  "title": "新荷叶"
 },
 {
  "id": 1022,
  "author": "辛弃疾",
  "paragraphs": [
   "长安道，投老倦游归。",
   "七十古来稀。",
   "藕花雨湿前湖夜，桂枝风澹小山时。",
   "怎消除，须殢酒，更吟诗。",
   "也莫向、竹边孤负雪。",
   "也莫向、柳边孤负月。",
   "闲过了，总成痴。",
   "种花事业无人问，对花情味只天知。",
   "笑山中，云出早，鸟归迟。"
  ],
  "title": "最高楼"
 },
 {
  "id": 1023,
  "author": "辛弃疾",
  "paragraphs": [
   "西园买，谁载万金归。",
   "多病胜游稀。",
   "风斜画烛天香夜，凉生翠盖酒酣时。",
   "待重寻，居士谱，谪仙诗。",
   "看黄底、御袍元自贵。",
   "看红底、状元新得意。",
   "如斗大，只花痴。",
   "汉妃翠被娇无奈，吴娃粉阵恨谁知。",
   "但纷纷，蜂蝶乱，送春迟。"
  ],
  "title": "最高楼"
 },
 {
  "id": 1024,
  "author": "辛弃疾",
  "paragraphs": [
   "飞流万壑，共千岩争秀。",
   "孤负平生弄泉手。",
   "叹轻衫短帽，几许红尘，还自喜，濯发沧浪依旧。",
   "人生行乐耳，身後虚名，何似生前一杯酒。",
   "便此地、结吾庐，待学渊明，更手种、门前五柳。",
   "且归去、父老约重来，问如此青山，定重来否。"
  ],
  "title": "洞仙歌"
 },
 {
  "id": 1025,
  "author": "辛弃疾",
  "paragraphs": [
   "把江山好处付公来，金陵帝王州。",
   "想今年燕子，依然认得，王谢风流。",
   "只用平时尊俎，弹压万貔貅。",
   "依旧钧天梦，玉殿东头。",
   "看取黄金横带，是明年准拟，丞相封侯。",
   "有红梅新唱，香阵卷温柔。",
   "且华堂、通宵一醉，待从今、更数八千秋。",
   "公知否，邦人香火，夜半才收。"
  ],
  "title": "八声甘州"
 },
 {
  "id": 1026,
  "author": "辛弃疾",
  "paragraphs": [
   "开元盛日，天上栽花，月殿桂影重重。",
   "十里芬芳，一枝金粟玲珑。",
   "管弦凝碧池上，记当时、风月愁侬。",
   "翠华远，但江南草木，烟锁深宫。",
   "只为天姿冷澹，被西风酝酿，彻骨香浓。",
   "枉学丹蕉，叶展偷染娇红。",
   "道人取次装束，是自家、香底家风。",
   "又怕是，为凄凉、长在醉中。"
  ],
  "title": "声声慢"
 },
 {
  "id": 1027,
  "author": "辛弃疾",
  "paragraphs": [
   "梅梅柳柳斗纤秾。",
   "乱山中。",
   "为谁容。",
   "试著春衫，依旧怯东风。",
   "何处踏青人未去，呼女伴，认骄骢。",
   "儿家门户几重重。",
   "记相逢。",
   "画桥东。",
   "明日重来，风雨暗残红。",
   "可惜行云春不管，裙带褪，鬓云松。"
  ],
  "title": "江神子・江城子"
 },
 {
  "id": 1028,
  "author": "辛弃疾",
  "paragraphs": [
   "玉箫声远忆骖鸾。",
   "几悲欢。",
   "带罗宽。",
   "且对花前，痛饮莫留残。",
   "归去小窗明月在，云一缕，玉千竿。",
   "吴霜应点鬓云斑。",
   "绮窗闲。",
   "梦连环。",
   "说与东风，归意有无间。",
   "芳草姑苏台下路，和泪看，小屏山。"
  ],
  "title": "江神子・江城子"
 },
 {
  "id": 1029,
  "author": "辛弃疾",
  "paragraphs": [
   "倒冠一笑，华发玉簪折。",
   "阳关自来凄断，却怪歌声滑。",
   "放浪儿童归舍，莫恼比邻鸭。",
   "水连山接。",
   "看君归兴，如醉中醒、梦中觉。",
   "江上吴侬问我，一一烦君说。",
   "坐客尊酒频空，剩欠真珠压。",
   "手把鱼竿未稳，长向沧浪学。",
   "问愁谁怯。",
   "可堪杨柳，先作东风满城雪。"
  ],
  "title": "六么令"
 },
 {
  "id": 1030,
  "author": "辛弃疾",
  "paragraphs": [
   "急管哀弦，长歌慢舞，连娟十样宫眉。",
   "不堪红紫，风雨晓来稀。",
   "惟有杨花飞絮，依旧是、萍满芳池。",
   "酴醿在，青虬快剪，插遍古铜彝。",
   "谁将春色去，鸾胶难觅，弦断朱丝。",
   "恨牡丹多病，也费医治。",
   "梦里寻春不见，空肠断、怎得春知。",
   "休惆怅，一觞一咏，须刻右军碑。"
  ],
  "title": "满庭芳"
 },
 {
  "id": 1031,
  "author": "辛弃疾",
  "paragraphs": [
   "柳外寻春，花边得句，怪公喜气轩眉。",
   "阳春白雪，清唱古今稀。",
   "曾是金銮旧客，记凤凰、独绕天池。",
   "挥毫罢，天颜有喜，催赐上方彝。",
   "只今江海上，钧天梦觉，清泪如丝。",
   "算除非，痛把酒疗花治。",
   "明日五湖佳兴，扁舟去、一笑谁知。",
   "溪堂好，且拼一醉，倚杖读韩碑。"
  ],
  "title": "满庭芳"
 },
 {
  "id": 1032,
  "author": "辛弃疾",
  "paragraphs": [
   "一榻清风殿影凉。",
   "涓涓流水响回廊。",
   "千章云木钩輈叫，十里溪风�岫栂恪�",
   "冲急雨，趁斜阳。",
   "山园细路转微茫。",
   "倦途却被行人笑，只为林泉有底忙。"
  ],
  "title": "鹧鸪天"
 },
 {
  "id": 1033,
  "author": "辛弃疾",
  "paragraphs": [
   "晚日寒鸦一片愁。",
   "柳塘新绿却温柔。",
   "若教眼底无离恨，不信人间有白头。",
   "肠已断，泪难收。",
   "相思重上小红楼。",
   "情知已被山遮断，频倚阑干不自由。"
  ],
  "title": "鹧鸪天"
 },
 {
  "id": 1034,
  "author": "辛弃疾",
  "paragraphs": [
   "翠竹千寻上薜萝。",
   "东湖经雨又增波。",
   "只因买得青山好，却恨归来白发多。",
   "明画烛，洗金荷。",
   "主人起舞客齐歌。",
   "醉中只恨欢娱少，明日醒时奈病何。"
  ],
  "title": "鹧鸪天"
 },
 {
  "id": 1035,
  "author": "辛弃疾",
  "paragraphs": [
   "唱彻阳关泪未乾。",
   "功名馀事且加餐。",
   "浮天水送无穷树，带雨云埋一半山。",
   "今古恨，几千般。",
   "只应离合是悲欢。",
   "江头未是风波恶，别有人间行路难。"
  ],
  "title": "鹧鸪天"
 },
 {
  "id": 1036,
  "author": "辛弃疾",
  "paragraphs": [
   "扑面征尘去路遥。",
   "香篝渐觉水沈销。",
   "山无重数周遭碧，花不知名分外娇。",
   "人历历，马萧萧。",
   "笙旗又过小红桥。",
   "愁边剩有相思句，摇断吟鞭碧玉梢。"
  ],
  "title": "鹧鸪天"
 },
 {
  "id": 1037,
  "author": "辛弃疾",
  "paragraphs": [
   "枕簟溪堂冷欲秋。",
   "断云依水晚来收。",
   "红莲相倚浑如醉，白鸟无言定自愁。",
   "书咄咄，且休休。",
   "一丘一壑也风流。",
   "不知筋力衰多少，但觉新来懒上楼。"
  ],
  "title": "鹧鸪天"
 },
 {
  "id": 1038,
  "author": "辛弃疾",
  "paragraphs": [
   "千峰云起，骤雨一霎时价。",
   "更远树斜阳，风景怎生图画。",
   "青旗卖酒，山那畔、别有人间，只消山水光中，无事过这一夏。",
   "午醉醒时，松窗竹户，万千潇洒。",
   "野鸟飞来，又是一般闲暇。",
   "却怪白鸥，觑着人、欲下未下。",
   "旧盟都在，新来莫是，别有说话。"
  ],
  "title": "丑奴儿・采桑子"
 },
 {
  "id": 1039,
  "author": "辛弃疾",
  "paragraphs": [
   "衰草残阳三万顷。",
   "不算飘零，天外孤鸿影。",
   "几许凄凉须痛饮。",
   "行人自向江头醒。",
   "会少离多看两鬓。",
   "万缕千丝，何况新来病。",
   "不是离愁难整顿。",
   "被他引惹其他恨。"
  ],
  "title": "蝶恋花"
 },
 {
  "id": 1040,
  "author": "辛弃疾",
  "paragraphs": [
   "点检笙歌多酿酒。",
   "蝴蝶西园，暖日明花柳。",
   "醉倒东风眠永昼。",
   "觉来小院重携手。",
   "可惜春残风雨又。",
   "收拾情怀，长把诗﹀︽。",
   "杨柳见人离别後。",
   "腰肢近日和他瘦。"
  ],
  "title": "蝶恋花"
 },
 {
  "id": 1041,
  "author": "辛弃疾",
  "paragraphs": [
   "九畹芳菲兰佩好。",
   "空谷无人，自怨蛾眉巧。",
   "宝瑟泠泠千古调。",
   "朱丝弦断知音少。",
   "冉冉年华吾自老。",
   "水满汀洲，何处寻芳草。",
   "唤起湘累歌未了。",
   "石龙舞罢松风晓。"
  ],
  "title": "蝶恋花"
 },
 {
  "id": 1042,
  "author": "辛弃疾",
  "paragraphs": [
   "小小华年才月半。",
   "罗幕春风，幸自无人见。",
   "刚道羞郎低粉面。",
   "傍人瞥见回娇盼。",
   "昨夜西池陪女伴。",
   "柳困花慵，见说归来晚。",
   "劝客持觞浑未惯。",
   "未歌先觉花枝颤。"
  ],
  "title": "蝶恋花"
 },
 {
  "id": 1043,
  "author": "辛弃疾",
  "paragraphs": [
   "老去惜花心已懒，爱梅犹绕江村。",
   "一枝先破玉溪春。",
   "更无花态度，全有雪精神。",
   "剩向空山餐秀色，为渠著句清新。",
   "竹根流水带溪云。",
   "醉中浑不记，归路月黄昏。"
  ],
  "title": "临江仙"
 },
 {
  "id": 1044,
  "author": "辛弃疾",
  "paragraphs": [
   "莫向空山吹玉笛，壮怀酒醒心惊。",
   "四更霜月太寒生。",
   "被翻红锦浪，酒满玉壶冰。",
   "小陆未须临水笑，山林我辈锺情。",
   "今宵依旧醉中行。",
   "试寻残菊处，中路侯渊明。"
  ],
  "title": "临江仙"
 },
 {
  "id": 1045,
  "author": "辛弃疾",
  "paragraphs": [
   "锺鼎山林都是梦，人间荣辱休惊。",
   "只消闲处过平生。",
   "酒杯秋吸露，诗句夜裁冰。",
   "记取小窗风雨夜，对床灯火多情。",
   "问谁千里伴君行。",
   "晚山眉样翠，秋水镜般明。"
  ],
  "title": "临江仙"
 },
 {
  "id": 1046,
  "author": "辛弃疾",
  "paragraphs": [
   "稼轩日向儿童说。",
   "带湖买得新风月。",
   "头白早归来。",
   "种花花已开。",
   "功名浑是错。",
   "更莫思量着。",
   "见说小楼东。",
   "好山千万重。"
  ],
  "title": "菩萨蛮"
 },
 {
  "id": 1047,
  "author": "辛弃疾",
  "paragraphs": [
   "郁孤台下清江水。",
   "中间多少行人泪。",
   "西北是长安。",
   "可怜无数山。",
   "青山遮不住。",
   "毕竟江流去。",
   "江晚正愁予。",
   "山深闻鹧鸪。"
  ],
  "title": "菩萨蛮"
 },
 {
  "id": 1048,
  "author": "辛弃疾",
  "paragraphs": [
   "无情最是江头柳。",
   "长条折尽还依旧。",
   "木叶下平湖。",
   "雁来书有无。",
   "雁无书尚可。",
   "妙语凭谁和。",
   "风雨断肠时。",
   "小山生桂枝。"
  ],
  "title": "菩萨蛮"
 },
 {
  "id": 1049,
  "author": "辛弃疾",
  "paragraphs": [
   "青山欲共高人语。",
   "联翩万马来无数。",
   "烟雨却低回。",
   "望来终不来。",
   "人言头上发。",
   "总向愁中白。",
   "拍手笑沙鸥。",
   "一身都是愁。"
  ],
  "title": "菩萨蛮"
 },
 {
  "id": 1050,
  "author": "辛弃疾",
  "paragraphs": [
   "香浮乳酪玻璃碗。",
   "年年醉里尝新惯。",
   "何物比春风。",
   "歌唇一点红。",
   "江湖清梦断。",
   "翠笼明光殿。",
   "万颗写轻匀。",
   "低头愧野人。"
  ],
  "title": "菩萨蛮"
 },
 {
  "id": 1051,
  "author": "辛弃疾",
  "paragraphs": [
   "西江水。",
   "道是西风人泪。",
   "无情却解送行人，月明千里。",
   "从今日日倚高楼，伤心烟树如荠。",
   "会君难，别君易。",
   "草草不如人意。",
   "十年著破绣衣茸，种成桃李。",
   "问君可是厌承明，东方鼓吹千骑。",
   "对梅花、更消一醉。",
   "有明年、调鼎风味。",
   "老病自怜憔悴。",
   "过吾庐、定有幽人相问，岁晚渊明归来未。"
  ],
  "title": "西河"
 },
 {
  "id": 1052,
  "author": "辛弃疾",
  "paragraphs": [
   "汉中开汉业，问此地、是耶非。",
   "想剑指三秦，君王得意，一战东归。",
   "追亡事、今不见，但山川满目泪沾衣。",
   "落日胡尘未断，西风塞马空肥。",
   "一编书是帝王师。",
   "小试去征西。",
   "更草草离筵，匆匆去路，愁满旌旗。",
   "君思我、回首处，正江涵秋影雁初飞。",
   "安得车轮四角，不堪带减腰围。"
  ],
  "title": "木兰花慢"
 },
 {
  "id": 1053,
  "author": "辛弃疾",
  "paragraphs": [
   "绿萍池沼絮飞忙。",
   "花入蜜脾香。",
   "长怪春归何处，谁知个里迷藏。",
   "残云剩雨，些儿意思，直恁思量。",
   "不是莺声惊觉，梦中啼损红妆。"
  ],
  "title": "朝中措"
 },
 {
  "id": 1054,
  "author": "辛弃疾",
  "paragraphs": [
   "篮舆袅袅破重冈。",
   "玉笛两红妆。",
   "这里都愁酒尽，那边正和诗忙。",
   "为谁醉倒，为谁归去，都莫思量。",
   "白水东边篱落，斜阳欲下牛羊。"
  ],
  "title": "朝中措"
 },
 {
  "id": 1055,
  "author": "辛弃疾",
  "paragraphs": [
   "宝钗分，桃叶渡。",
   "烟柳暗南浦。",
   "怕上层楼，十日九风雨。",
   "断肠片片飞红，都无人管，倩谁唤、流莺声住。",
   "鬓边觑。",
   "试把花卜心期，才簪又重数。",
   "罗帐灯昏，呜咽梦中语。",
   "是他春带愁来，春归何处。",
   "却不解、将愁归去。"
  ],
  "title": "祝英台令"
 },
 {
  "id": 1056,
  "author": "辛弃疾",
  "paragraphs": [
   "江头醉倒山公。",
   "月明中。",
   "记得昨宵归路、笑儿童。",
   "溪欲转。",
   "山已断。",
   "两三松。",
   "一段可怜风月、欠诗翁。"
  ],
  "title": "乌夜啼"
 },
 {
  "id": 1057,
  "author": "辛弃疾",
  "paragraphs": [
   "人言我不如公。",
   "酒频中。",
   "更把平生湖海、问儿童。",
   "千尺蔓。",
   "云叶乱。",
   "系长松。",
   "却笑一身缠绕、似衰翁。"
  ],
  "title": "乌夜啼"
 },
 {
  "id": 1058,
  "author": "辛弃疾",
  "paragraphs": [
   "朱颜晕酒，方瞳点漆，闲傍松边倚杖。",
   "不须更展画图看，自是个、寿星模样。",
   "今朝盛事，一杯深劝，更把新诗齐唱。",
   "人间八十最风流，长帖在、儿儿额上。"
  ],
  "title": "鹊桥仙"
 },
 {
  "id": 1059,
  "author": "辛弃疾",
  "paragraphs": [
   "君王著意履声间。",
   "便令押、紫宸班。",
   "今代又尊韩。",
   "道吏部、文章泰山。",
   "一杯千岁，问公何事，早伴赤松闲。",
   "功业後来看。",
   "似江左、风流谢安。"
  ],
  "title": "太常引"
 },
 {
  "id": 1060,
  "author": "辛弃疾",
  "paragraphs": [
   "长记潇湘秋晚。",
   "歌舞橘洲人散。",
   "走马月明中。",
   "折芙蓉。",
   "今日西山南浦。",
   "画栋珠帘云雨。",
   "风景不争多。",
   "奈愁何。"
  ],
  "title": "昭君怨"
 },
 {
  "id": 1061,
  "author": "辛弃疾",
  "paragraphs": [
   "烟迷露麦荒池柳，洗雨烘晴。",
   "洗雨烘晴。",
   "一样春风几样青。",
   "提壶脱裤催归去，万恨千情。",
   "万恨千情。",
   "各自无聊各自鸣。"
  ],
  "title": "采桑子"
 },
 {
  "id": 1062,
  "author": "辛弃疾",
  "paragraphs": [
   "病来自是於春懒。",
   "但别院、笙歌一片。",
   "蛛丝网遍玻璃盏。",
   "更问舞裙歌扇。",
   "有多少、莺愁蝶怨。",
   "甚梦里、春归不管。",
   "杨花也笑人情浅。",
   "故故沾衣扑面。"
  ],
  "title": "杏花天"
 },
 {
  "id": 1063,
  "author": "辛弃疾",
  "paragraphs": [
   "羞见鉴鸾孤却。",
   "倩人梳掠。",
   "一春长是为花愁，甚夜夜、东风恶。",
   "行绕翠帘珠箔。",
   "锦笺谁托。",
   "玉觞泪满却停觞，怕酒似、郎情薄。"
  ],
  "title": "一络索・一落萦"
 },
 {
  "id": 1064,
  "author": "辛弃疾",
  "paragraphs": [
   "塞垣秋草。",
   "又报平安好。",
   "尊俎上，英雄表。",
   "金汤生气象，珠玉霏谭笑。",
   "春近也，梅花得似人难老。",
   "莫惜金尊倒。",
   "凤诏看看到。",
   "留不住，江东小。",
   "从容帷幄去，整顿乾坤了。",
   "千百岁，从今尽是中书考。"
  ],
  "title": "千秋岁"
 },
 {
  "id": 1065,
  "author": "辛弃疾",
  "paragraphs": [
   "春事到清明，十分花柳。",
   "唤得笙歌劝君酒。",
   "酒如春好，春色年年如旧。",
   "青春元不老，君知否。",
   "席上看君，竹清松瘦。",
   "待与青春斗长久。",
   "三山路归，明日天香襟袖。",
   "更持银盏起，为君寿。"
  ],
  "title": "感皇恩"
 },
 {
  "id": 1066,
  "author": "辛弃疾",
  "paragraphs": [
   "吴头楚尾。",
   "一棹人千里。",
   "休说旧愁新恨，长亭树、今如此。",
   "宦游吾倦矣。",
   "玉人留我醉。",
   "明日万花寒食，得且住、为佳耳。"
  ],
  "title": "霜天晓角"
 },
 {
  "id": 1067,
  "author": "辛弃疾",
  "paragraphs": [
   "敧枕橹声边。",
   "贪听咿哑聒醉眠。",
   "变作笙歌花底去，依然。",
   "翠袖盈盈在眼前。",
   "别後两眉尖。",
   "欲说还休梦已阑。",
   "只记埋冤前夜月，相看。",
   "不管人愁独自圆。"
  ],
  "title": "南乡子"
 },
 {
  "id": 1068,
  "author": "辛弃疾",
  "paragraphs": [
   "万万千千恨，前前後後山。",
   "傍人道我轿儿宽。",
   "不道被他遮得、望伊难。",
   "今夜江头树，船儿系那边。",
   "知他热後甚时眠。",
   "万万不成眠後、有谁扇。"
  ],
  "title": "南歌子"
 },
 {
  "id": 1069,
  "author": "辛弃疾",
  "paragraphs": [
   "倩得薰风染绿衣。",
   "国香收不起，透冰肌。",
   "略开些子未多时。",
   "窗儿外，却早被人知。",
   "越惜越娇痴。",
   "一枝云鬓上，那人宜。",
   "莫将他去比荼シ。",
   "分明是，他更的些儿。"
  ],
  "title": "小重山"
 },
 {
  "id": 1070,
  "author": "辛弃疾",
  "paragraphs": [
   "旋制离歌唱未成。",
   "阳关先画出，柳边亭。",
   "中年怀抱管弦声。",
   "难忘处，风月此时情。",
   "夜雨共谁听。",
   "尽教清梦去，两三程。",
   "商量诗价重连城。",
   "相如老，汉殿旧知名。"
  ],
  "title": "小重山"
 },
 {
  "id": 1071,
  "author": "辛弃疾",
  "paragraphs": [
   "千丈悬崖削翠，一川落日熔金。",
   "白鸥来往本无心。",
   "选甚风波一任。",
   "别浦鱼肥堪脍，前村酒美重斟。",
   "千年往事已沈沈。",
   "闲管兴亡则甚。"
  ],
  "title": "西江月"
 },
 {
  "id": 1072,
  "author": "辛弃疾",
  "paragraphs": [
   "盈盈泪眼。",
   "往日青楼天样远。",
   "秋月春花。",
   "输与寻常姊妹家。",
   "水村山驿。",
   "日暮行云无气力。",
   "锦字偷裁。",
   "立尽西风雁不来。"
  ],
  "title": "减字木兰花"
 },
 {
  "id": 1073,
  "author": "辛弃疾",
  "paragraphs": [
   "柳边飞鞚。",
   "露湿征衣重。",
   "宿鹭惊窥沙影动。",
   "应有鱼虾入梦。",
   "一川淡月疏星。",
   "浣沙人影娉婷。",
   "笑背行人归去，门前稚子啼声。"
  ],
  "title": "清平乐"
 },
 {
  "id": 1074,
  "author": "辛弃疾",
  "paragraphs": [
   "茅檐低小。",
   "溪上青青草。",
   "醉里蛮音相媚好。",
   "白发谁家翁媪。",
   "大儿锄豆溪东。",
   "中儿正织鸡笼。",
   "最喜小儿亡赖，溪头卧剥莲蓬。"
  ],
  "title": "清平乐"
 },
 {
  "id": 1075,
  "author": "辛弃疾",
  "paragraphs": [
   "断崖修竹。",
   "竹里藏冰玉。",
   "路绕清溪三百曲。",
   "香满黄昏雪屋。",
   "行人系马疏篱。",
   "折残犹有高枝。",
   "留得东风数点，只缘娇懒春迟。"
  ],
  "title": "清平乐"
 },
 {
  "id": 1076,
  "author": "辛弃疾",
  "paragraphs": [
   "绕床饥鼠。",
   "蝙蝠翻灯舞。",
   "屋上松风吹急雨。",
   "破纸窗间自语。",
   "平生塞北江南。",
   "归来华发苍颜。",
   "布被秋宵梦觉，眼前万里江山。"
  ],
  "title": "清平乐"
 },
 {
  "id": 1077,
  "author": "辛弃疾",
  "paragraphs": [
   "连云松竹。",
   "万事从今足。",
   "拄杖东家分社肉。",
   "白酒床头初熟。",
   "西风梨枣山园。",
   "儿童偷把长竿。",
   "莫遣旁人惊去，老夫静处闲看。"
  ],
  "title": "清平乐"
 },
 {
  "id": 1078,
  "author": "辛弃疾",
  "paragraphs": [
   "昨宵醉里行，山吐三更月。",
   "不见可怜人，一夜头如雪。",
   "今宵醉里归，明月关山笛。",
   "收拾锦囊诗，要寄扬雄宅。"
  ],
  "title": "生查子"
 },
 {
  "id": 1079,
  "author": "辛弃疾",
  "paragraphs": [
   "谁倾沧海珠，簸弄千明月。",
   "唤取酒边来，软语裁春雪。",
   "人间无凤凰，空费穿云笛。",
   "醉倒却归来，松菊陶潜宅。"
  ],
  "title": "生查子"
 },
 {
  "id": 1080,
  "author": "辛弃疾",
  "paragraphs": [
   "问何年，此山来此，西风落日无语。",
   "看君似是羲皇上，直作太初名汝。",
   "溪上路。",
   "算只有、红尘不到今犹古。",
   "一杯谁举。",
   "笑我醉呼君，崔嵬未起，山鸟覆杯去。",
   "须记取。",
   "昨夜龙湫风雨。",
   "门前石浪掀舞。",
   "四更山鬼吹灯啸，惊倒世间儿女。",
   "依约处。",
   "还问我、清游杖屦公良苦。",
   "神交心许。",
   "待万里携君，鞭笞鸾凤，诵我远游赋。"
  ],
  "title": "山鬼谣・摸鱼儿"
 },
 {
  "id": 1081,
  "author": "辛弃疾",
  "paragraphs": [
   "征埃成阵，行客相逢，都道幻出层楼。",
   "指点檐牙高处，浪拥云浮。",
   "今年太平万里，罢长淮、千骑临秋。",
   "凭栏望，有东南佳气，西北神州。",
   "千里怀嵩人去，应笑我、身在楚尾吴头。",
   "看取弓刀，陌上车马如流。",
   "从今赏心乐事，剩安排、酒令诗筹。",
   "华胥梦，愿年年、人似旧游。"
  ],
  "title": "声声慢"
 },
 {
  "id": 1082,
  "author": "辛弃疾",
  "paragraphs": [
   "直节堂堂，看夹道、冠缨拱立。",
   "渐翠谷、群仙东下，珮环声急。",
   "闻道天峰飞堕地，傍湖千丈开青壁。",
   "是当年、玉斧削方壶，无人识。",
   "山木润，琅玕湿。",
   "秋露下，琼珠滴。",
   "向危亭横跨，玉渊澄碧。",
   "醉舞且摇鸾凤影，浩歌莫遣鱼龙泣。",
   "恨此中、风月本吾家，今为客。"
  ],
  "title": "满江红"
 },
 {
  "id": 1083,
  "author": "辛弃疾",
  "paragraphs": [
   "照影溪梅，怅绝代、幽人独立。",
   "更小驻、雍容千骑，羽觞飞急。",
   "琴里新声风响珮，笔端醉墨鸦栖壁。",
   "是使君、文度旧知名，方相识。",
   "清可漱，泉长滴。",
   "高欲卧，云还湿。",
   "快晚风吹赠，满怀空碧。",
   "宝马嘶归红旆动，团龙试碾铜瓶泣。",
   "怕他年、重到路应迷，桃源客。"
  ],
  "title": "满江红"
 },
 {
  "id": 1084,
  "author": "辛弃疾",
  "paragraphs": [
   "可恨东君，把春去春来无迹。",
   "便过眼、等闲输了，三分之一。",
   "昼永暖翻红杏雨，风晴扶起垂杨力。",
   "更天涯、芳草最关情，烘残日。",
   "湘浦岸，南塘驿。",
   "恨不尽，愁如积。",
   "算年年孤负，对他寒食。",
   "便恁归来能几许，风流已自非畴昔。",
   "凭画栏、一线数飞鸿，沈空碧。"
  ],
  "title": "满江红"
 },
 {
  "id": 1085,
  "author": "辛弃疾",
  "paragraphs": [
   "尘土西风，便无限、凄凉行色。",
   "还记取、明朝应恨，今宵轻别。",
   "珠泪争垂华烛暗，雁行中断哀筝切。",
   "看扁舟、幸自涩清溪，休催发。",
   "白首路，长亭仄。",
   "千树柳，千丝结。",
   "怕行人西去，棹歌声阕。",
   "黄卷莫教诗酒污，玉阶不信仙凡隔。",
   "但从今、伴我又随君，佳哉月。"
  ],
  "title": "满江红"
 },
 {
  "id": 1086,
  "author": "辛弃疾",
  "paragraphs": [
   "天上飞琼，毕竟向、人间情薄。",
   "还又跨、玉龙归去，万花摇落。",
   "云破林梢添远岫，月临屋角分层阁。",
   "记少年、骏马走韩庐，掀东郭。",
   "吟冻雁，嘲饥鹊。",
   "人已老，欢犹昨。",
   "对琼瑶满地，与君酬酢。",
   "最爱霏霏迷远近，却收扰扰还寥廓。",
   "待羔儿、酒罢又烹茶，扬州鹤。"
  ],
  "title": "满江红"
 },
 {
  "id": 1087,
  "author": "辛弃疾",
  "paragraphs": [
   "折尽荼シ，尚留得、一分春色。",
   "还记取、青梅如弹，共伊同摘。",
   "少日对花昏醉梦，而今醒眼看风月。",
   "恨牡丹、笑我倚东风，形如雪。",
   "人渐远，君休说。",
   "榆荚阵，菖蒲药。",
   "算不因风雨，只因鶗鴂。",
   "老冉冉兮花共柳，是栖栖者蜂和蝶。",
   "也不因、春去有闲愁，因离别。"
  ],
  "title": "满江红"
 },
 {
  "id": 1088,
  "author": "辛弃疾",
  "paragraphs": [
   "天与文章，看万斛、龙文笔力。",
   "闻道是、一诗曾赐，千金颜色。",
   "欲说又休新意思，强啼偷笑真消息。",
   "算人人、合与共乘鸾，銮坡客。",
   "倾国艳，难再得。",
   "还可恨，还勘忆。",
   "看书寻旧锦，衫裁新碧。",
   "莺蝶一春花里活，可堪风雨飘红白。",
   "问谁家、却有燕归梁，香泥湿。"
  ],
  "title": "满江红"
 },
 {
  "id": 1089,
  "author": "辛弃疾",
  "paragraphs": [
   "绝代佳人，曾一笑、倾城倾国。",
   "休更叹、旧时清镜，而今华发。",
   "明日伏波堂上客，老当益壮翁应说。",
   "恨苦遭、邓禹笑人来，长寂寂。",
   "诗酒社，江山笔。",
   "松菊径，云烟屐。",
   "怕一觞一咏，风流弦绝。",
   "我梦横江孤鹤去，觉来却与君相别。",
   "记功名、万里要吾身，佳眠食。"
  ],
  "title": "满江红"
 },
 {
  "id": 1090,
  "author": "辛弃疾",
  "paragraphs": [
   "敲碎离愁，纱窗外、风摇翠竹。",
   "人去後、吹箫声断，倚楼人独。",
   "满眼不堪三月暮，举头已觉千山绿。",
   "但试将、一纸寄来书，从头读。",
   "相思字，空盈幅。",
   "相思意，何时足。",
   "滴罗襟点点，泪珠盈掬。",
   "芳草不迷行客路，垂杨只碍离人目。",
   "最苦是、立尽月黄昏，栏干曲。"
  ],
  "title": "满江红"
 },
 {
  "id": 1091,
  "author": "辛弃疾",
  "paragraphs": [
   "倦客新丰，貂裘敝、征尘满目。",
   "弹短铗、青蛇三尺，浩歌谁续。",
   "不念英雄江左老，用之可以尊中国。",
   "叹诗书、万卷致君人，番沈陆。",
   "休感叹，年华促。",
   "人易老，欢难足。",
   "有玉人怜我，为簪黄菊。",
   "且置请缨封万户，竟须卖剑酬黄犊。",
   "叹当年、寂寞贾长沙，伤时哭。"
  ],
  "title": "满江红"
 },
 {
  "id": 1092,
  "author": "辛弃疾",
  "paragraphs": [
   "家住江南，又过了、清明寒食。",
   "花径里、一番风雨，一番狼藉。",
   "流水暗随红粉去，园林渐觉清阴密。",
   "算年年、落尽刺桐花，寒无力。",
   "庭院静，空相忆。",
   "无说处，闲愁极。",
   "怕流莺乳燕，得知消息。",
   "尺素如今何处也，彩云依旧无踪迹。",
   "谩教人、羞去上层楼，平芜碧。"
  ],
  "title": "满江红"
 },
 {
  "id": 1093,
  "author": "辛弃疾",
  "paragraphs": [
   "把酒长亭说。",
   "看渊明、风流酷似，卧龙诸葛。",
   "何处飞来林间鹊，蹙踏松梢微雪。",
   "要破帽、多添华发。",
   "剩水残山无态度，被疏梅、料理成风月。",
   "两三雁，也萧瑟。",
   "佳人重约还轻别。",
   "怅清江、天寒不渡，水深冰合。",
   "路断车轮生四角，此地行人销骨。",
   "问谁使、君来愁绝。",
   "铸就而今相思错，料当初、费尽人间铁。",
   "长夜笛，莫吹裂。"
  ],
  "title": "贺新郎"
 },
 {
  "id": 1094,
  "author": "辛弃疾",
  "paragraphs": [
   "老大犹堪说。",
   "似而今、元龙臭味，孟公瓜葛。",
   "我病君来高歌饮，惊散楼头飞雪。",
   "笑富贵、千钧如发。",
   "硬语盘空谁来听，记当时、只有西窗月。",
   "重进酒，唤呜瑟。",
   "事无两样人心别。",
   "问渠侬、神州毕竟，几番离合。",
   "汗血盐车无人顾，千里空收骏骨。",
   "正目断、关河路绝。",
   "我最怜君中宵舞，道男儿、到死心如铁。",
   "看试手，补天裂。"
  ],
  "title": "贺新郎"
 },
 {
  "id": 1095,
  "author": "辛弃疾",
  "paragraphs": [
   "细把君诗说。",
   "怅馀音、钧天浩荡，洞庭胶葛。",
   "千尺阴崖尘不到，惟有层冰积雪。",
   "乍一见、寒生毛发。",
   "自昔佳人多薄命，对古来、一片伤心月。",
   "金屋冷，夜调瑟。",
   "去天尺五君家别。",
   "看乘空、鱼龙惨淡，风云开合。",
   "起望衣冠神州路，白日消残战骨。",
   "叹夷甫、诸人清绝。",
   "夜半狂歌悲风起，听铮铮、阵马檐间铁。",
   "南共北，正分裂。"
  ],
  "title": "贺新郎"
 },
 {
  "id": 1096,
  "author": "辛弃疾",
  "paragraphs": [
   "凤尾龙香拨。",
   "自开元、霓裳曲罢，几番风月。",
   "最苦浔阳江头客，画舸亭亭待发。",
   "记出塞、黄云堆雪。",
   "马上离愁三万里，望昭阳、宫殿孤鸿没。",
   "弦解语，恨难说。",
   "辽阳驿使音尘绝。",
   "琐窗寒、轻拢慢拈，泪珠盈睫。",
   "推手含情还却手，一抹梁州哀彻。",
   "千古事、云飞烟灭。",
   "贺老定场无消息，想沈香亭北繁华歇。",
   "弹到此，为呜咽。"
  ],
  "title": "贺新郎"
 },
 {
  "id": 1097,
  "author": "辛弃疾",
  "paragraphs": [
   "柳暗清波路。",
   "送春归、猛风暴雨，一番新绿。",
   "千里潇湘葡萄涨，人解扁舟欲去。",
   "又樯燕、留人相语。",
   "艇子飞来生尘步，唾花寒、唱我新番句。",
   "波似箭，催鸣橹。",
   "黄陵祠下山无数。",
   "听湘娥、泠泠曲罢，为谁情苦。",
   "行到东吴春已暮，正江阔、潮平稳渡。",
   "望金雀、觚棱翔舞。",
   "前度刘郎今重到，问玄都、千树花存否。",
   "愁为倩，么弦诉。"
  ],
  "title": "贺新郎"
 },
 {
  "id": 1098,
  "author": "辛弃疾",
  "paragraphs": [
   "寄我五云字，恰向酒边来。",
   "东风过尽归雁，不见客星回。",
   "闻道琐窗风月，更著诗翁杖屦，合作雪堂猜。",
   "岁旱莫留客，霖雨要渠来。",
   "短檠灯，长剑铗，欲生苔。",
   "雕弓挂壁无用，照影落清杯。",
   "多病关心药裹，小摘亲锄菜甲，老子正须哀。",
   "夜雨北窗竹，更倩野人栽。"
  ],
  "title": "水调歌头"
 },
 {
  "id": 1099,
  "author": "辛弃疾",
  "paragraphs": [
   "酒罢且勿起，重挽史君须。",
   "一身都是和气，别去意何如。",
   "我辈情锺休问，父老田头说尹，泪落独怜渠。",
   "秋水见毛发，千尺定无鱼。",
   "望清阙，左黄阁，右紫枢。",
   "东风桃李陌上，下马拜除书。",
   "屈指吾生馀几，多病故人痛饮，此事正愁馀。",
   "江湖有归雁，能寄草堂无。"
  ],
  "title": "水调歌头"
 },
 {
  "id": 1100,
  "author": "辛弃疾",
  "paragraphs": [
   "我饮不须劝，正怕酒尊空。",
   "别离亦复何恨，此别恨匆匆。",
   "头上貂蝉贵客，花外麒麟高冢，人世竟谁雄。",
   "一笑出门去，千里落花风。",
   "孙刘辈，能使我，不为公。",
   "余发种种如是，此事付渠侬。",
   "但觉平生湖海，除了醉吟风月，此外百无功。",
   "毫发皆帝力，更乞鉴湖东。"
  ],
  "title": "水调歌头"
 },
 {
  "id": 1101,
  "author": "辛弃疾",
  "paragraphs": [
   "寒食不小住，千骑拥春衫。",
   "衡阳石鼓城下，记我旧停骖。",
   "襟似潇湘桂岭，带似洞庭春草，紫盖屹东南。",
   "文字起骚雅，刀剑化耕蚕。",
   "看使君，於此事，定不凡。",
   "奋髯抵几堂上，尊俎自高谈。",
   "莫信君门万里，但使民歌五裤，归诏凤凰衔。",
   "君去我谁饮，明月影成三。"
  ],
  "title": "水调歌头"
 },
 {
  "id": 1102,
  "author": "辛弃疾",
  "paragraphs": [
   "头白齿牙缺，君勿笑衰翁。",
   "无穷天地今古，人在四之中。",
   "臭腐神奇俱尽，贵贱贤愚等耳，造物也儿童。",
   "老佛更堪笑，谈妙说虚空。",
   "坐堆豗，行荅飒，立龙锺。",
   "有时三盏两盏，淡酒醉蒙鸿。",
   "四十九年前事，一百八盘狭路，拄杖倚墙东。",
   "老境何所似，只与少年同。"
  ],
  "title": "水调歌头"
 },
 {
  "id": 1103,
  "author": "辛弃疾",
  "paragraphs": [
   "上界足官府，公是地行仙。",
   "青毡剑履旧物，玉立侍天颜。",
   "莫怪新来白发，恐是当年柱下，道德五千言。",
   "南涧旧活计，猿鹤且相安。",
   "歌秦缶，宝康瓠，世皆然。",
   "不知清庙钟磬，零落有谁编。",
   "堪笑行藏用舍，试问山林钟鼎，底事有亏全。",
   "再拜荷公赐，双鹤一千年。"
  ],
  "title": "水调歌头"
 },
 {
  "id": 1104,
  "author": "辛弃疾",
  "paragraphs": [
   "倘来轩冕，问还是、今古人间何物。",
   "旧日重城愁万里，风月而今坚壁。",
   "药笼功名，酒垆身世，可惜蒙头雪。",
   "浩歌一曲，坐中人物之杰。",
   "堪叹黄菊凋零，孤标应也有，梅花争发。",
   "醉里重揩西望眼，惟有孤鸿明减。",
   "世事从教，浮云来去，枉了冲冠发。",
   "故人何在，长歌应伴残月。"
  ],
  "title": "念奴娇"
 },
 {
  "id": 1105,
  "author": "辛弃疾",
  "paragraphs": [
   "道人元是，道家风、来作烟霞中物。",
   "翠幰裁犀遮不定，红透玲珑油壁。",
   "借得春工，惹将秋露，薰做江梅雪。",
   "我评花谱，便应推此为杰。",
   "憔悴何处芳枝，十郎手种，看明年花发。",
   "坐对虚空香色界，不怕西风起灭。",
   "别驾风流，多情更要，簪满姮娥发。",
   "等闲折尽，玉斧重倩修月。"
  ],
  "title": "念奴娇"
 },
 {
  "id": 1106,
  "author": "辛弃疾",
  "paragraphs": [
   "江南尽处，堕玉京仙子，绝尘英秀。",
   "彩笔风流，偏解写、姑射冰姿清瘦。",
   "笑杀春工，细窥天巧，妙绝应难有。",
   "丹青图画，一时都愧凡陋。",
   "还似篱落孤山，嫩寒清晓，祗欠香沾袖。",
   "淡伫轻盈，谁付与、弄粉调朱纤手。",
   "疑是花神，朅来人世，占得佳名久。",
   "松篁佳韵，倩君添做三友。"
  ],
  "title": "念奴娇"
 },
 {
  "id": 1107,
  "author": "辛弃疾",
  "paragraphs": [
   "疏疏淡淡，问阿谁、堪比天真颜色。",
   "笑杀东君虚占断，多少朱朱白白。",
   "雪里温柔，水边明秀，不惜春工力。",
   "骨清香嫩，迥然天与奇绝。",
   "尝记宝篽寒轻，琐窗人睡起，玉纤轻摘。",
   "漂泊天涯空瘦损，犹有当年标格。",
   "万里风烟，一溪霜月，未怕欺他得。",
   "不如归去，阆苑有个人忆。"
  ],
  "title": "念奴娇"
 },
 {
  "id": 1108,
  "author": "辛弃疾",
  "paragraphs": [
   "断崖千丈孤松，挂冠更在松高处。",
   "平生袖手，故应休矣，功名良苦。",
   "笑指儿曹，人间醉梦，莫嗔惊汝。",
   "问黄金馀几，旁人欲说，田园计、君推去。",
   "叹息芗林旧隐，对先生、竹窗松户。",
   "一花一草，一觞一咏，风流杖屦。",
   "野马尘埃，扶摇下视，苍然如许。",
   "恨当年、九老图中，忘却画、盘园路。"
  ],
  "title": "水龙吟"
 },
 {
  "id": 1109,
  "author": "辛弃疾",
  "paragraphs": [
   "倚栏看碧成朱，等闲褪了香袍粉。",
   "上林高选，匆匆又换，紫云衣润。",
   "几许春风，朝薰暮染，为花忙损。",
   "笑旧家桃李，东涂西抹，有多少、凄凉恨。",
   "拟倩流莺说与，记容华、易消难整。",
   "人间得意，千红百紫，转头春尽。",
   "白发怜君，儒冠曾误，平生官冷。",
   "算风流未减，年年醉里，把花枝问。"
  ],
  "title": "水龙吟"
 },
 {
  "id": 1110,
  "author": "辛弃疾",
  "paragraphs": [
   "补陀大士虚空，翠岩谁记飞来处。",
   "蜂房万点，似穿如碍，玲珑窗户。",
   "石髓千年，已垂未落，嶙峋冰柱。",
   "有怒涛声远，落花香在，人疑是、桃源路。",
   "又说春雷鼻息，是卧龙、弯环如许。",
   "不然应是，洞庭张乐，湘灵来去。",
   "我意长松，倒生阴壑，细吟风雨。",
   "竟茫茫未晓。",
   "只应白发，是开山祖。"
  ],
  "title": "水龙吟"
 },
 {
  "id": 1111,
  "author": "辛弃疾",
  "paragraphs": [
   "稼轩何必长贫，放泉檐外琼珠泻。",
   "乐天知命，古来谁会，行藏用舍。",
   "人不堪忧，一瓢自乐，贤哉回也。",
   "料当年曾问，饭蔬饮水，何为是、栖栖者。",
   "且对浮云山上，莫匆匆、去流山下。",
   "苍颜照影，故应流落，轻裘肥马。",
   "绕齿冰霜，满怀芳乳，先生饮罢。",
   "笑挂瓢风树，一鸣渠碎，问何如哑。"
  ],
  "title": "水龙吟"
 },
 {
  "id": 1112,
  "author": "辛弃疾",
  "paragraphs": [
   "听兮清珮琼瑶些。",
   "明兮镜秋毫些。",
   "君无去此，流昏涨腻，生蓬蒿些。",
   "虎豹甘人，渴而饮汝，宁猿猱些。",
   "大而流江海，覆舟如芥，君无助、狂涛些。",
   "路险兮、山高些。",
   "愧余独处无聊些。",
   "冬槽春盎，归来为我，制松醪些。",
   "其外芳芬，团龙片凤，煮云膏些。",
   "古人兮既往，嗟余之乐，乐箪瓢些。"
  ],
  "title": "水龙吟"
 },
 {
  "id": 1113,
  "author": "辛弃疾",
  "paragraphs": [
   "相思苦，君与我同心。",
   "鱼没雁沈沈。",
   "是梦他松後追轩冕，是化为鹤後去山林。",
   "对西风，直怅望，到如今。",
   "待不饮、奈何君有恨。",
   "待痛饮、奈何吾有病。",
   "君起舞，试重斟。",
   "苍梧云外湘妃泪，鼻亭山下鹧鸪吟。",
   "早归来，流水外，有知音。"
  ],
  "title": "最高楼"
 },
 {
  "id": 1114,
  "author": "辛弃疾",
  "paragraphs": [
   "吾衰矣，须富贵何时。",
   "富贵是危机。",
   "暂忘设醴抽身去，未曾得米弃官归。",
   "穆先生，陶县令，是吾师。",
   "待葺个、园儿名佚老。",
   "更作个、亭儿名亦好。",
   "闲饮酒，醉吟诗。",
   "千年田换八百主，一人口插几张匙。",
   "休休休，更说甚，是和非。"
  ],
  "title": "最高楼"
 },
 {
  "id": 1115,
  "author": "辛弃疾",
  "paragraphs": [
   "花好处，不趁绿衣郎。",
   "缟袂立斜阳。",
   "面皮儿上因谁白，骨头儿里几多香。",
   "尽饶他，心似铁，也须忙。",
   "甚唤得、雪来白倒雪。",
   "更唤得，月来香杀月。",
   "谁立马，更窥墙。",
   "将军止渴山南畔，相公调鼎殿东厢。",
   "忒高才，经济地，战争场。"
  ],
  "title": "最高楼"
 },
 {
  "id": 1116,
  "author": "辛弃疾",
  "paragraphs": [
   "金闺老，眉寿正如川。",
   "七十且华筵。",
   "乐天诗句香山里，杜陵酒债曲江边。",
   "问何如，歌窈窕，舞婵娟。",
   "更十岁、太公方出将。",
   "又十岁、武公才入相。",
   "留盛事，看明年。",
   "直须腰下添金印，莫教头上欠貂蝉。",
   "向人间，长富贵，地行仙。"
  ],
  "title": "最高楼"
 },
 {
  "id": 1117,
  "author": "辛弃疾",
  "paragraphs": [
   "行李溪头，有钓车茶具，曲几团蒲。",
   "儿童认得，前度过者篮舆。",
   "时时照影，甚此身、遍满江湖。",
   "怅野老，行歌不住，定堪与语难呼。",
   "一自东篱摇落，问渊明岁晚，心赏何如。",
   "梅花正自不恶，曾有诗无。",
   "知翁止酒，待重教、莲社人沽。",
   "空怅望，风流已矣，江山特地愁予。"
  ],
  "title": "汉宫春"
 },
 {
  "id": 1118,
  "author": "辛弃疾",
  "paragraphs": [
   "有酒忘杯，有笔忘诗，弄溪奈何。",
   "看纵横斗转，龙蛇起陆，崩腾决去，雪练倾河。",
   "袅袅东风，悠悠倒景，摇动云山水又波。",
   "还知否，欠菖蒲攒港，绿竹缘坡。",
   "长松谁剪嵯峨。",
   "笑野老来耘山上禾。",
   "算只因鱼鸟，天然自乐，非关风月，闲处偏多。",
   "芳草春深，佳人日暮，濯发沧浪独浩歌。",
   "徘徊久，问人间谁似，老子婆娑。"
  ],
  "title": "沁园春"
 },
 {
  "id": 1119,
  "author": "辛弃疾",
  "paragraphs": [
   "一水西来，千丈晴虹，十里翠屏。",
   "喜草堂经岁，重来社老，斜川好景，不负渊明。",
   "老鹤高飞，一枝投宿，长笑蜗牛戴屋行。",
   "平章了，待十分佳处，著个茅亭。",
   "青山意气峥嵘。",
   "似为我归来妩媚生。",
   "解频教花鸟，前歌後舞，更催云水，暮送朝迎。",
   "酒圣诗豪，可能无势，我乃而今驾驭卿。",
   "清溪上，被山灵却笑，白发归耕。"
  ],
  "title": "沁园春"
 },
 {
  "id": 1120,
  "author": "辛弃疾",
  "paragraphs": [
   "我笑共工缘底怒。",
   "触断峨峨天一柱。",
   "补天又笑女娲忙，却将此石投闲处。",
   "野烟荒草路。",
   "先生柱杖来看汝。",
   "倚苍苔，摩挲试问，千古几风雨。",
   "长被儿童敲火苦。",
   "时有牛羊磨角去。",
   "霍然千丈翠岩屏，锵然一滴甘泉乳。",
   "结亭三四五。",
   "会相暖热携歌舞。",
   "细思量，古来寒士，不遇有时遇。"
  ],
  "title": "归朝欢"
 },
 {
  "id": 1121,
  "author": "辛弃疾",
  "paragraphs": [
   "只愁风雨重阳，思君不见令人老。",
   "行期定否，征车几两，去程多少。",
   "有客书来，长安却早，传闻追诏。",
   "问归来何日，君家旧事，直须待、为霖了。",
   "从此兰生蕙长，吾谁与、玩兹芳草。",
   "自怜拙者，功名相避，去如飞鸟。",
   "只有良朋，东阡西陌，安排似巧。",
   "到如今巧处，依前又拙，把平生笑。"
  ],
  "title": "水龙吟"
 },
 {
  "id": 1122,
  "author": "辛弃疾",
  "paragraphs": [
   "百郡怯登车，千里输流马。",
   "乞得胶胶扰扰身，却笑区区者。",
   "野水玉鸣渠，急雨珠跳瓦。",
   "一榻清风方是闲，真得归来也。"
  ],
  "title": "卜算子"
 },
 {
  "id": 1123,
  "author": "辛弃疾",
  "paragraphs": [
   "梨花著雨晚来晴。",
   "月胧明。",
   "泪纵横。",
   "绣阁香浓，深锁凤箫声。",
   "未必人知春意思，还独自，绕花行。",
   "酒兵昨夜压愁城。",
   "太狂生。",
   "转关情。",
   "写尽胸中，磈磊未全平。",
   "却与平章珠玉价，看醉里，锦囊倾。"
  ],
  "title": "江神子・江城子"
 },
 {
  "id": 1124,
  "author": "辛弃疾",
  "paragraphs": [
   "著意寻春懒便回。",
   "何如信步两三杯。",
   "山才好处行还倦，诗未成时雨早催。",
   "携竹杖，更芒鞋。",
   "朱朱粉粉野蒿开。",
   "谁家寒食归宁女，笑语柔桑陌上来。"
  ],
  "title": "鹧鸪天"
 },
 {
  "id": 1125,
  "author": "辛弃疾",
  "paragraphs": [
   "有甚闲愁可皱眉。",
   "老怀无绪自伤悲。",
   "百年旋逐花阴转，万事长看鬓发知。",
   "溪上枕，竹间棋。",
   "怕寻酒伴懒吟诗。",
   "十分筋力夸强健，只比年时病起时。"
  ],
  "title": "鹧鸪天"
 },
 {
  "id": 1126,
  "author": "辛弃疾",
  "paragraphs": [
   "山上飞泉万斛珠。",
   "悬崖千丈落鼪鼯。",
   "已通樵迳行还碍，似有人声听却无。",
   "闲略彴，远浮屠。",
   "溪南修竹有茅庐。",
   "莫嫌杖屦频来往，此地偏宜著老夫。"
  ],
  "title": "鹧鸪天"
 },
 {
  "id": 1127,
  "author": "辛弃疾",
  "paragraphs": [
   "莫避春阴上马迟。",
   "春来未有不阴时。",
   "人情展转闲中看，客路崎岖倦後知。",
   "梅似雪，柳如丝。",
   "试听别语慰相思。",
   "短篷炊饭鲈鱼熟，除却松江枉费诗。"
  ],
  "title": "鹧鸪天"
 },
 {
  "id": 1128,
  "author": "辛弃疾",
  "paragraphs": [
   "白苎新袍入嫩凉。",
   "春蚕食叶响回廊。",
   "禹门已准桃花浪，月殿先收桂子香。",
   "鹏北海，凤朝阳。",
   "又携书剑路茫茫。",
   "明年此日青云去，却笑人间举子忙。"
  ],
  "title": "鹧鸪天"
 },
 {
  "id": 1129,
  "author": "辛弃疾",
  "paragraphs": [
   "陌上柔条初破芽。",
   "东邻蚕种已生些。",
   "平冈细草鸣黄犊，斜日寒林点暮鸦。",
   "山远近，路横斜。",
   "青旗沽酒有人家。",
   "城中桃李愁风雨，春在溪头野荠花。"
  ],
  "title": "鹧鸪天"
 },
 {
  "id": 1130,
  "author": "辛弃疾",
  "paragraphs": [
   "千丈清溪百步雷。",
   "柴门都向水边开。",
   "乱云剩带炊烟去，野水闲将日影来。",
   "穿窈窕，历崔嵬。",
   "东林试问几时栽。",
   "动摇意态虽多竹，点缀风流却少梅。"
  ],
  "title": "鹧鸪天"
 },
 {
  "id": 1131,
  "author": "辛弃疾",
  "paragraphs": [
   "敧枕婆娑两鬓霜。",
   "起听檐溜碎喧江。",
   "那边玉箸销啼粉，这里车轮转别肠。",
   "诗酒社，水边乡。",
   "可堪醉墨几淋浪。",
   "画图恰似归家梦，千里河山寸许长。"
  ],
  "title": "鹧鸪天"
 },
 {
  "id": 1132,
  "author": "辛弃疾",
  "paragraphs": [
   "明月别枝惊鹊，清风半夜鸣蝉。",
   "稻花香里说丰年。",
   "听取蛙声一片。",
   "七八个星天外，两三点雨山前。",
   "旧时茅店社林边。",
   "路转溪桥忽见。"
  ],
  "title": "西江月"
 },
 {
  "id": 1133,
  "author": "辛弃疾",
  "paragraphs": [
   "淡黄弓样鞋儿小。",
   "腰肢只怕风吹倒。",
   "蓦地管弦催。",
   "一团红雪飞。",
   "曲终娇欲诉。",
   "定忆梨园谱。",
   "指日按新声。",
   "主人朝玉京。"
  ],
  "title": "菩萨蛮"
 },
 {
  "id": 1134,
  "author": "辛弃疾",
  "paragraphs": [
   "锦书谁寄相思语。",
   "天边数遍飞鸿数。",
   "一夜梦千回。",
   "梅花入梦来。",
   "涨痕纷树发。",
   "霜落沙洲白。",
   "心事莫惊鸥。",
   "人间千万愁。"
  ],
  "title": "菩萨蛮"
 },
 {
  "id": 1135,
  "author": "辛弃疾",
  "paragraphs": [
   "阮琴斜挂香罗绶。",
   "玉纤初试琵琶手。",
   "桐叶雨声乾。",
   "真珠落玉盘。",
   "朱弦调未惯。",
   "笑倩春风伴。",
   "莫作别离声。",
   "且听双凤鸣。"
  ],
  "title": "菩萨蛮"
 },
 {
  "id": 1136,
  "author": "辛弃疾",
  "paragraphs": [
   "年年金蕊艳西风。",
   "人与菊花同。",
   "霜鬓经春重绿，仙姿不饮长红。",
   "焚香度日尽从容。",
   "笑语调儿童。",
   "一岁一杯为寿，从今更数千锺。"
  ],
  "title": "朝中措"
 },
 {
  "id": 1137,
  "author": "辛弃疾",
  "paragraphs": [
   "小窗风雨，从今便忆，中夜笑谈清软。",
   "啼鸦衰柳自无聊，更管得、离人肠断。",
   "诗书事业，青毡犹在，头上貂蝉会见。",
   "莫贪风月卧江湖，道日近、长安路远。"
  ],
  "title": "鹊桥仙"
 },
 {
  "id": 1138,
  "author": "辛弃疾",
  "paragraphs": [
   "松冈避暑。",
   "茅檐避雨。",
   "闲去闲来几度。",
   "醉扶孤石看飞泉，又却是、前回醒处。",
   "东家取妇。",
   "西家归女。",
   "灯火门前笑语。",
   "酿成千顷稻花香，夜夜费、一天风露。"
  ],
  "title": "鹊桥仙"
 },
 {
  "id": 1139,
  "author": "辛弃疾",
  "paragraphs": [
   "风雨催春寒食近，平原一片丹青。",
   "溪边唤渡柳边行。",
   "花飞蝴蝶乱，桑嫩野蚕生。",
   "绿野先生闲袖手，却寻诗酒功名。",
   "未知明日定阴晴。",
   "今宵成独醉，却笑众人醒。"
  ],
  "title": "临江仙"
 },
 {
  "id": 1140,
  "author": "辛弃疾",
  "paragraphs": [
   "住世都无菩萨行，仙家风骨精神。",
   "寿如山岳福如云。",
   "金花汤沐诰，竹马绮罗群。",
   "更愿升平添喜事，大家祷祝殷勤。",
   "明年此地庆佳辰。",
   "一杯千岁酒，重拜太夫人。"
  ],
  "title": "临江仙"
 },
 {
  "id": 1141,
  "author": "辛弃疾",
  "paragraphs": [
   "侬是嶔崎可笑人。",
   "不妨开口笑时频。",
   "有人一笑坐生春。",
   "歌欲颦时还浅笑，醉逢笑处却轻颦。",
   "宜颦宜笑越精神。"
  ],
  "title": "浣溪沙"
 },
 {
  "id": 1142,
  "author": "辛弃疾",
  "paragraphs": [
   "梅子熟时到几回。",
   "桃花开後不须猜。",
   "重来松竹意徘徊。",
   "惯听禽声浑可谱，饱观鱼阵已能排。",
   "晚云挟雨唤归来。"
  ],
  "title": "浣溪沙"
 },
 {
  "id": 1143,
  "author": "辛弃疾",
  "paragraphs": [
   "百世孤芳肯自媒。",
   "直须诗句与推排。",
   "不然唤近酒边来。",
   "自有渊明方有菊，若无和靖即无梅。",
   "只今何处向人开。"
  ],
  "title": "浣溪沙"
 },
 {
  "id": 1144,
  "author": "辛弃疾",
  "paragraphs": [
   "未到山前骑马回。",
   "风吹雨打已无梅。",
   "共谁消遣两三杯。",
   "一似旧时春意思，百无是处老形骸。",
   "也曾头上带花来。"
  ],
  "title": "浣溪沙"
 },
 {
  "id": 1145,
  "author": "辛弃疾",
  "paragraphs": [
   "牡丹比得谁颜色。",
   "似宫中、太真第一。",
   "渔阳鼙鼓边风急。",
   "人在沈香亭北。",
   "买栽池馆多何益。",
   "莫虚把、千金抛掷。",
   "若教解语倾人国。",
   "一个西施也得。"
  ],
  "title": "杏花天"
 },
 {
  "id": 1146,
  "author": "辛弃疾",
  "paragraphs": [
   "风流标格，惺松言语，真个十分奇绝。",
   "三分兰菊十分梅，斗合就、一枝风月。",
   "笙簧未语，星河易转，凉夜厌厌留客。",
   "只愁酒尽各西东，更把酒、推辞一霎。"
  ],
  "title": "鹊桥仙"
 },
 {
  "id": 1147,
  "author": "辛弃疾",
  "paragraphs": [
   "八旬庆会，人间盛事，齐劝一杯春酿。",
   "胭脂小字点眉间，犹记得、旧时宫样。",
   "彩衣更著，功名富贵，直过太公以上。",
   "大家著意记新词，遇著个、十字便唱。"
  ],
  "title": "鹊桥仙"
 },
 {
  "id": 1148,
  "author": "辛弃疾",
  "paragraphs": [
   "豸冠风采，绣衣声价，曾把经纶少试。",
   "看看有诏日边来，便入侍、明光殿里。",
   "东君未老，花明柳媚，且引玉尘沈醉。",
   "好将三万六千场，自今日、从头数起。"
  ],
  "title": "鹊桥仙"
 },
 {
  "id": 1149,
  "author": "辛弃疾",
  "paragraphs": [
   "轿儿排了，担儿装了，杜宇一声催起。",
   "从今一步一回头，怎睚得、一千馀里。",
   "旧时行处，旧时歌处，空有燕泥香坠。",
   "莫嫌白发不思量，也须有、思量去里。"
  ],
  "title": "鹊桥仙"
 },
 {
  "id": 1150,
  "author": "辛弃疾",
  "paragraphs": [
   "翠屏罗幕遮前後。",
   "舞袖翻长寿。",
   "紫髯冠佩御炉香。",
   "看取明年归奉、万年觞。",
   "今宵池上蟠桃席。",
   "咫尺长安日。",
   "宝烟飞焰万花浓。",
   "试看中间白鹤、驾仙风。"
  ],
  "title": "虞美人"
 },
 {
  "id": 1151,
  "author": "辛弃疾",
  "paragraphs": [
   "夜深困倚屏风後。",
   "试请毛延寿。",
   "宝钗小立白翻香。",
   "旋唱新词犹误、笑持觞。",
   "四更山月寒侵席。",
   "歌舞催时日。",
   "问他何处最情浓。",
   "却道小梅摇落、不禁风。"
  ],
  "title": "虞美人"
 },
 {
  "id": 1152,
  "author": "辛弃疾",
  "paragraphs": [
   "群花泣尽朝来露。",
   "争奈春归去。",
   "不知庭下有荼シ。",
   "偷得十分春色、怕春知。",
   "淡中有味清中贵。",
   "飞絮残英避。",
   "露华微渗玉肌香。",
   "恰似杨妃初试、出兰汤。"
  ],
  "title": "虞美人"
 },
 {
  "id": 1153,
  "author": "辛弃疾",
  "paragraphs": [
   "意态憨生元自好。",
   "学画鸦儿，旧日偏他巧。",
   "蜂蝶不禁花引调。",
   "西园人去春风少。",
   "春已无情秋又老。",
   "谁管闲愁，千里青青草。",
   "今夜倩簪黄菊了。",
   "断肠明月霜天晓。"
  ],
  "title": "蝶恋花"
 },
 {
  "id": 1154,
  "author": "辛弃疾",
  "paragraphs": [
   "谁向椒盘簪彩胜。",
   "整整韶华，争上春风鬓。",
   "往日不堪重记省。",
   "为花长把新春恨。",
   "春未来时先借问。",
   "晚恨开迟，早又飘零近。",
   "今岁花期消息定。",
   "只愁风雨无凭准。"
  ],
  "title": "蝶恋花"
 },
 {
  "id": 1155,
  "author": "辛弃疾",
  "paragraphs": [
   "老去怕寻年少伴。",
   "画栋珠帘，风月无人管。",
   "公子看花朱碧乱。",
   "新词搅断香思怨。",
   "凉夜愁肠千百转。",
   "一雁西风，锦字何时遣。",
   "毕竟啼乌才思短。",
   "唤回晓梦天涯远。"
  ],
  "title": "蝶恋花"
 },
 {
  "id": 1156,
  "author": "辛弃疾",
  "paragraphs": [
   "七十古来稀，人人都道。",
   "不是阴功怎生到。",
   "松姿虽瘦，偏耐云寒霜晓。",
   "看君双鬓底，青青好。",
   "楼雪初晴，庭闱嬉笑。",
   "一醉何妨玉壶倒。",
   "从今康健，不用灵丹仙草。",
   "更看一百岁，人难老。"
  ],
  "title": "感皇恩"
 },
 {
  "id": 1157,
  "author": "辛弃疾",
  "paragraphs": [
   "千丈擎天手。",
   "万卷悬河口。",
   "黄金腰下印，大如斗。",
   "更千骑弓刀，挥霍遮前後。",
   "百计千方久。",
   "似斗草儿童，赢个他家偏有。",
   "算枉了、双眉长恁皱。",
   "白发空回首。",
   "那时闲说向，山中友。",
   "看丘陇牛羊，更辨贤愚否。",
   "且自栽花柳。",
   "怕有人来，但只道、今朝中酒。"
  ],
  "title": "一枝花・促拍满路花"
 },
 {
  "id": 1158,
  "author": "辛弃疾",
  "paragraphs": [
   "紫陌长安，看花年少，无限歌舞。",
   "白发怜君，寻芳较晚，卷地惊风雨。",
   "问君知否，鸱夷载酒，不似井瓶身误。",
   "细思量，悲欢梦里，觉来总无寻处。",
   "芒鞋竹杖，天教还了，千古玉溪佳句。",
   "落魄东归，风流赢得，掌上明珠去。",
   "起看清镜，南冠好在，拂了旧时尘土。",
   "向君道，云霄万里，这回稳步。"
  ],
  "title": "永遇乐"
 },
 {
  "id": 1159,
  "author": "辛弃疾",
  "paragraphs": [
   "山城甲子冥冥雨。",
   "门外青泥路。",
   "杜鹃只是等闲啼，莫被他催归去。",
   "垂杨不语，行人去後，也会风前絮。",
   "情知梦里寻鵷鹭。",
   "玉殿追班处。",
   "怕君不饮太愁生，不是苦留君住。",
   "白头自笑，年年送客，自唤春江渡。"
  ],
  "title": "御街行"
 },
 {
  "id": 1160,
  "author": "辛弃疾",
  "paragraphs": [
   "阑干四面山无数。",
   "供望眼、朝与暮。",
   "好风催雨过山来，吹尽一帘烦暑。",
   "纱厨如雾，簟纹如水，别有生凉处。",
   "冰肌不受铅华污。",
   "更旎旎、真香聚。",
   "临风一曲最妖娇，唱得行人且住。",
   "藕花都放，木犀开後，待与乘鸾去。"
  ],
  "title": "御街行"
 },
 {
  "id": 1161,
  "author": "辛弃疾",
  "paragraphs": [
   "溪边照影行，天在清溪底。",
   "天上有行云，人在行云里。",
   "高歌谁和余，空谷清音起。",
   "非鬼亦非仙，一曲桃花水。"
  ],
  "title": "生查子"
 },
 {
  "id": 1162,
  "author": "辛弃疾",
  "paragraphs": [
   "道德文章传几世。",
   "到君合上三台位。",
   "自是君家门户事。",
   "当此际。",
   "鬼山正抱西江水。",
   "三万六千排日醉。",
   "鬓毛只恁青青地。",
   "江里石头争献瑞。",
   "分明是。",
   "中间有个长生字。"
  ],
  "title": "渔家傲"
 },
 {
  "id": 1163,
  "author": "辛弃疾",
  "paragraphs": [
   "彩胜斗华灯，平地东风吹却。",
   "唤取雪中明月，伴使君行乐。",
   "红旗铁马响春冰，老去此情薄。",
   "惟有前村梅在，倩一枝随著。"
  ],
  "title": "好事近"
 },
 {
  "id": 1164,
  "author": "辛弃疾",
  "paragraphs": [
   "归去来兮。",
   "行乐休迟。",
   "命由天、富贵何时。",
   "百年光景，七十者稀。",
   "奈一番愁，一番病，一番衰。",
   "名利奔驰。",
   "宠辱惊疑。",
   "旧家时、都有些儿。",
   "而今老矣，识破关机。",
   "算不如闲，不如醉，不如痴。"
  ],
  "title": "行香子"
 },
 {
  "id": 1165,
  "author": "辛弃疾",
  "paragraphs": [
   "玄入参同契，禅依不二门。",
   "静看斜日隙中尘。",
   "始觉人间、何处不纷纷。",
   "病笑春先老，闲怜懒是真。",
   "百般啼鸟苦撩人。",
   "除却提壶、此外不堪闲。"
  ],
  "title": "南歌子"
 },
 {
  "id": 1166,
  "author": "辛弃疾",
  "paragraphs": [
   "世事从头减，秋怀彻底清。",
   "夜深犹道枕边声。",
   "试问清溪底事、不能平。",
   "月到愁边白，鸡先远处鸣。",
   "是中无有利和名。",
   "因甚山前未晓、有人行。"
  ],
  "title": "南歌子"
 },
 {
  "id": 1167,
  "author": "辛弃疾",
  "paragraphs": [
   "此身长健。",
   "还却功名愿。",
   "枉读平生三万卷。",
   "满酌金杯听劝。",
   "男儿玉带金鱼。",
   "能消几许诗书。",
   "料得今宵醉也，两行红袖争扶。"
  ],
  "title": "清平乐"
 },
 {
  "id": 1168,
  "author": "辛弃疾",
  "paragraphs": [
   "诗书万卷。",
   "合上明光殿。",
   "案上文书看未遍。",
   "眉里阴功早见。",
   "十分竹瘦松坚。",
   "看君自是长年。",
   "若解尊前痛饮，精神便是神仙。"
  ],
  "title": "清平乐"
 },
 {
  "id": 1169,
  "author": "辛弃疾",
  "paragraphs": [
   "清溪奔快。",
   "不管青山碍。",
   "千里盘盘平世界。",
   "更著溪山襟带。",
   "古今陵谷茫茫。",
   "市朝往往耕桑。",
   "此地居然形胜，似曾小小兴亡。"
  ],
  "title": "清平乐"
 },
 {
  "id": 1170,
  "author": "辛弃疾",
  "paragraphs": [
   "金玉旧情怀。",
   "风月追陪。",
   "扁舟千里兴佳哉。",
   "不似子猷行半路，却棹船回。",
   "来岁菊花开。",
   "记我清杯。",
   "西风雁过瑱山台。",
   "把似倩他书不到，好与同来。"
  ],
  "title": "浪淘沙"
 },
 {
  "id": 1171,
  "author": "辛弃疾",
  "paragraphs": [
   "不肯过江东。",
   "玉帐匆匆。",
   "至今草木忆英雄。",
   "唱著虞兮当日曲，便舞春风。",
   "儿女此情同。",
   "往事朦胧。",
   "湘娥竹上泪痕浓。",
   "舜盖重瞳堪痛恨，羽又重瞳。"
  ],
  "title": "浪淘沙"
 },
 {
  "id": 1172,
  "author": "辛弃疾",
  "paragraphs": [
   "当年得意如芳草。",
   "日日春风好。",
   "拔山力尽忽悲歌。",
   "饮罢虞兮从此、奈君何。",
   "人间不识精诚苦。",
   "贪看青青舞。",
   "蓦然敛袂却亭亭。",
   "怕是曲中犹带、楚歌声。"
  ],
  "title": "虞美人"
 },
 {
  "id": 1173,
  "author": "辛弃疾",
  "paragraphs": [
   "物盛还衰，眼看春药秋萁。",
   "贵贱交情，翟公门外人稀。",
   "酒酣耳热，又何须、幽愤裁诗。",
   "茂林修竹，小园曲迳疏篱。",
   "秋以为期。",
   "西风黄菊开时。",
   "拄杖敲门，从他颠倒裳衣。",
   "去年堪笑，醉题诗、醒後方知。",
   "而今东望，心随去鸟先飞。"
  ],
  "title": "新荷叶"
 },
 {
  "id": 1174,
  "author": "辛弃疾",
  "paragraphs": [
   "青山非不佳，未解留侬住。",
   "赤脚踏沧浪，为爱清溪故。",
   "朝来山鸟啼，劝上山高处。",
   "我意不关渠，自要寻兰去。"
  ],
  "title": "生查子"
 },
 {
  "id": 1175,
  "author": "辛弃疾",
  "paragraphs": [
   "宫粉厌涂娇额，浓妆要压秋花。",
   "西真人醉忆仙家。",
   "飞珮丹霞羽化。",
   "十里芬芳未足，一亭风露先加。",
   "杏腮桃脸费铅华。",
   "终惯秋蟾影下。"
  ],
  "title": "西江月"
 },
 {
  "id": 1176,
  "author": "辛弃疾",
  "paragraphs": [
   "淑景斗清明。",
   "和风拂面轻。",
   "小杯盘、同集郊坰。",
   "著个簥儿不肯上，须索要、大家行。",
   "行步渐轻盈。",
   "行行笑语频。",
   "凤鞋儿、微褪些根。",
   "忽地倚人陪笑道，真个是、脚儿疼。"
  ],
  "title": "糖多令・唐多令"
 },
 {
  "id": 1177,
  "author": "辛弃疾",
  "paragraphs": [
   "有得许多泪。",
   "又闲却、许多鸳被。",
   "枕头儿、放处都不是。",
   "旧家时、怎生睡。",
   "更也没书来，那堪被、雁儿调戏。",
   "道无书、却有书中意。",
   "排几个、人人字。"
  ],
  "title": "王孙信・寻芳草"
 },
 {
  "id": 1178,
  "author": "辛弃疾",
  "paragraphs": [
   "记得同烧此夜香。",
   "人在回廊。",
   "月在回廊。",
   "而今独自睚昏黄。",
   "行也思量。",
   "坐也思量。",
   "锦字都来三两行。",
   "千断人肠。",
   "万断人肠。",
   "雁儿何处是仙乡。",
   "来也恓惶。",
   "去也恓惶。"
  ],
  "title": "一翦梅"
 },
 {
  "id": 1179,
  "author": "辛弃疾",
  "paragraphs": [
   "往年巃嵸堂前路。",
   "路上人夸通判雨。",
   "去年拄杖过瓢泉，县吏垂头民笑语。",
   "学窥圣处文章古。",
   "清到穷时风味苦。",
   "尊前老泪不成行，明日送君天上去。"
  ],
  "title": "玉楼春"
 },
 {
  "id": 1180,
  "author": "辛弃疾",
  "paragraphs": [
   "山行日日妨风雨。",
   "风雨晴时君不见。",
   "墙头尘满短辕车，门外人行芳草路。",
   "南城东野应联句。",
   "好记琅玕题字处。",
   "也应竹里著行厨，已向瓮头防吏部。"
  ],
  "title": "玉楼春"
 },
 {
  "id": 1181,
  "author": "辛弃疾",
  "paragraphs": [
   "人间反覆成云雨。",
   "凫雁江湖来又去。",
   "十千一斗饮中仙，一百八盘天上路。",
   "旧时枫叶吴江句。",
   "今日锦囊无著处。",
   "看封关外水云侯，剩按山中诗酒部。"
  ],
  "title": "玉楼春"
 },
 {
  "id": 1182,
  "author": "辛弃疾",
  "paragraphs": [
   "好个主人家。",
   "不问因由便去嗏。",
   "病得那人妆晃了，巴巴。",
   "系上裙儿稳也哪。",
   "别泪没些些。",
   "海誓山盟总是赊。",
   "今日新欢须记取，孩儿，更过十年也似他。"
  ],
  "title": "南乡子"
 },
 {
  "id": 1183,
  "author": "辛弃疾",
  "paragraphs": [
   "隔户语春莺。",
   "才挂帘儿敛袂行。",
   "渐见凌波罗袜步，盈盈。",
   "随笑随颦百媚生。",
   "著意听新声。",
   "尽是司空自教成。",
   "今夜酒肠还道窄，多情。",
   "莫放笼纱蜡炬明。"
  ],
  "title": "南乡子"
 },
 {
  "id": 1184,
  "author": "辛弃疾",
  "paragraphs": [
   "登山临水送将归。",
   "悲莫悲兮生别离。",
   "不用登临怨落晖。",
   "昔人非。",
   "惟有年年秋雁飞。"
  ],
  "title": "忆王孙"
 },
 {
  "id": 1185,
  "author": "辛弃疾",
  "paragraphs": [
   "姚魏名流。",
   "年年揽断，雨恨风愁。",
   "解释春光，剩须破费，酒令诗筹。",
   "玉肌红粉温柔。",
   "更染尽、天香未休。",
   "今夜簪花，他年第一，玉殿东头。"
  ],
  "title": "柳梢青"
 },
 {
  "id": 1186,
  "author": "辛弃疾",
  "paragraphs": [
   "翡翠楼前芳草路。",
   "宝马坠鞭曾驻。",
   "最是周郎顾。",
   "尊前几度歌声误。",
   "望断碧云空日暮。",
   "流水桃源何处。",
   "闻道春归去。",
   "更无人管飘红雨。"
  ],
  "title": "惜分飞"
 },
 {
  "id": 1187,
  "author": "辛弃疾",
  "paragraphs": [
   "晨来问疾，有鹤止庭隅。",
   "吾语汝。",
   "只三事，太愁予。",
   "病难扶。",
   "手种青松树。",
   "碍梅坞。",
   "妨花迳，才数尺。",
   "如人立。",
   "却须锄。",
   "秋水堂前，曲沼明於镜，可烛眉须。",
   "被山头急雨，耕垄灌泥涂。",
   "谁使吾庐。",
   "映污渠。",
   "叹青山好，檐外竹，遮欲尽，有还无。",
   "删竹去，吾乍可，食无鱼。",
   "爱扶疏。",
   "又欲为山计，千百虑，累吾躯。",
   "凡病此。",
   "吾过矣。",
   "子奚如。",
   "口不能言臆对，虽扁鹊、药石难除。",
   "有要言妙道，往问北山愚。",
   "庶有瘳乎。"
  ],
  "title": "六州歌头"
 },
 {
  "id": 1188,
  "author": "辛弃疾",
  "paragraphs": [
   "宿酒醒时，算只有、清愁而已。",
   "人正在、青涂堂上，月华如洗。",
   "纸帐梅花归梦觉，莼羹鲈鲙秋风起。",
   "问人生、得意几何时，吾归矣。",
   "君若问，相思事。",
   "料长在，歌声里。",
   "这情怀只是，中年如此。",
   "明月何妨千里隔，顾君与我何如耳。",
   "向尊前、重约几时来，江山美。"
  ],
  "title": "满江红"
 },
 {
  "id": 1189,
  "author": "辛弃疾",
  "paragraphs": [
   "几个轻鸥，来点破、一泓澄绿。",
   "更何处、一双鸂鶒，故来争浴。",
   "细读离骚还痛饮，饱看修竹何妨肉。",
   "有飞泉、日日供明珠，三千斛。",
   "春雨满，秧新谷。",
   "闲日永，眠黄犊。",
   "看云连麦垄，雪堆蚕簇。",
   "若要足时今足矣，以为未足何时足。",
   "被野老、相扶入东园，枇杷熟。"
  ],
  "title": "满江红"
 },
 {
  "id": 1190,
  "author": "辛弃疾",
  "paragraphs": [
   "投老空山，万松手种，政尔堪叹。",
   "何日成阴，吾年有几，似见儿孙晚。",
   "古来池馆，云烟草棘，长使後人凄断。",
   "想当年、良辰已恨，夜阑酒空人散。",
   "停云高处，谁知老子，万事不关心眼。",
   "梦觉东窗，聊复尔耳，起欲题书简。",
   "霎时风怒，倒翻笔砚，天也只教吾懒。",
   "又何事，催诗雨急，片云斗暗。"
  ],
  "title": "永遇乐"
 },
 {
  "id": 1191,
  "author": "辛弃疾",
  "paragraphs": [
   "饭蔬饮水，客莫嘲吾拙。",
   "高处看浮云，一丘壑、中间甚乐。",
   "功名妙手，壮也不如人，今老矣，尚何堪，堪钓前溪月。",
   "病来止酒，辜负鸬鹚杓。",
   "岁晚念平生，待都与、邻翁细说。",
   "人间万事，先觉者贤乎，深雪里，一枝开，春事梅先觉。"
  ],
  "title": "蓦山溪"
 },
 {
  "id": 1192,
  "author": "辛弃疾",
  "paragraphs": [
   "小桥流水，欲下前溪去。",
   "唤取故人来，伴先生、风烟杖屦。",
   "行穿窈窕，时历小崎岖，斜带水，半遮山，翠竹栽成路。",
   "一尊遐想，剩有渊明趣。",
   "山上有停云，看山下、濛濛细雨。",
   "野花啼鸟，不肯入诗来，还一似，笑翁诗，句没安排处。"
  ],
  "title": "蓦山溪"
 },
 {
  "id": 1193,
  "author": "辛弃疾",
  "paragraphs": [
   "西崦斜阳，东江流水，物华不为人留。",
   "铮然一叶，天下已知秋。",
   "屈指人间得意，问谁是、骑鹤扬州。",
   "君知我，从来雅意，未老已沧州。",
   "无穷身外事，百年能几，一醉都休。",
   "恨儿曹抵死，谓我心忧。",
   "况有溪山杖屦，阮籍辈、须我来游。",
   "还堪笑，机心早觉，海上有惊鸥。"
  ],
  "title": "满庭芳"
 },
 {
  "id": 1194,
  "author": "辛弃疾",
  "paragraphs": [
   "花知否，花一似何郎。",
   "又似沈东阳。",
   "瘦棱棱地天然白，冷清清地许多香。",
   "笑东君，还又向，北枝忙。",
   "著一阵、霎时间底雪。",
   "更一个、缺些儿底月。",
   "山下路，水边墙。",
   "风流怕有人知处，影儿守定竹旁厢。",
   "且饶他，桃李趁，少年场。"
  ],
  "title": "最高楼"
 },
 {
  "id": 1195,
  "author": "辛弃疾",
  "paragraphs": [
   "君听取，尺布尚堪缝。",
   "斗粟也堪舂。",
   "人间朋友犹能合，古来兄弟不相容。",
   "棣华诗，悲二叔，吊周公。",
   "长叹息、脊令原上急。",
   "重叹息、豆萁煎正泣。",
   "形则异，气应同。",
   "周家五世将军後，前江千载义居风。",
   "看明朝，丹凤诏，紫泥封。"
  ],
  "title": "最高楼"
 },
 {
  "id": 1196,
  "author": "辛弃疾",
  "paragraphs": [
   "乱云扰扰水潺潺。",
   "笑溪山。",
   "几时闲。",
   "更觉桃源，人去隔仙凡。",
   "万壑千岩楼外雪，琼作树，玉为栏。",
   "倦游回首且加餐。",
   "短篷寒。",
   "画图间。",
   "见说娇颦，拥髻待君看。",
   "二月东湖湖上路，官柳嫩，野梅残。"
  ],
  "title": "江神子・江城子"
 },
 {
  "id": 1197,
  "author": "辛弃疾",
  "paragraphs": [
   "路傍人怪问，此隐者、姓陶不。",
   "堪黄菊如云，朝吟暮醉，唤不回头。",
   "纵无酒成怅望，只东篱、搔首亦风流。",
   "与客朝餐一笑，落英饱便归休。",
   "古来尧舜有巢由。",
   "江海去悠悠。",
   "待说与佳人，种成香草，莫怨灵修。",
   "我无可无不可，意先生、出处有如丘。",
   "闻道问津人过，杀鸡为黍相留。"
  ],
  "title": "木兰花慢"
 },
 {
  "id": 1198,
  "author": "辛弃疾",
  "paragraphs": [
   "旧时楼上客，爱把酒、向南山。",
   "笑白发如今，天教放浪，来往其间。",
   "登楼更谁念我，却回头、西北望层栏。",
   "云雨珠帘画栋，笙歌雾鬓云鬟。",
   "近来堪入画图看。",
   "父老愿公欢。",
   "甚拄笏悠然，朝来爽气，正尔相关。",
   "难忘使君後日，便一花一草报平安。",
   "与客携壶且醉，雁飞秋影江寒。"
  ],
  "title": "木兰花慢"
 },
 {
  "id": 1199,
  "author": "辛弃疾",
  "paragraphs": [
   "可怜今夕月，向何处、去悠悠。",
   "是别有人间，那边才见，光影东头。",
   "是天外空汗漫，但长风、浩浩送中秋。",
   "飞镜无根谁系，嫦娥不嫁谁留。",
   "谓洋海底问无由。",
   "恍忽使人愁。",
   "怕万里长鲸，纵横触破，玉殿琼楼。",
   "虾蟆故堪浴水，问云何、玉兔解沈浮。",
   "若道都齐无恙，云何渐渐如钩。"
  ],
  "title": "木兰花慢"
 },
 {
  "id": 1200,
  "author": "辛弃疾",
  "paragraphs": [
   "停云霭霭，八表同昏，尽日时雨濛濛。",
   "搔首良朋，门前平陆成江。",
   "春醪湛湛独抚，限弥襟、闲饮东窗。",
   "空延伫，恨舟车南北，欲往何从。",
   "叹息东园佳树，列初荣枝叶，再兢春风。",
   "日月于征，安得促席从容。",
   "翩翩何处飞鸟，息庭树、好语和同。",
   "当年事，问几人、亲友似翁。"
  ],
  "title": "声声慢"
 },
 {
  "id": 1201,
  "author": "辛弃疾",
  "paragraphs": [
   "故将军、饮罢夜归来，长亭解雕鞍。",
   "恨灞陵醉尉，匆匆未识，桃李无言。",
   "射虎山横一骑，裂石响惊弦。",
   "落托封侯事，岁晚田间。",
   "谁向桑麻杜曲，要短衣匹马，移住南山。",
   "看风流慷慨，谈笑过残年。",
   "汉开边、功名万里，甚当时、健者也曾闲。",
   "纱窗外、斜风细雨，一障轻寒。"
  ],
  "title": "八声甘州"
 },
 {
  "id": 1202,
  "author": "辛弃疾",
  "paragraphs": [
   "相公倦台鼎，要伴赤松游。",
   "高牙千里东下，笳鼓万貔貅。",
   "试问东山风月，更著中年丝竹，留得谢公不。",
   "孺子宅边水，云影自悠悠。",
   "占古语，方人也，正黑头。",
   "穹龟突兀千丈，石打玉溪流。",
   "金印沙堤时节，画栋珠帘云雨，一醉早归休。",
   "贱子亲再拜，西北有神州。"
  ],
  "title": "水调歌头"
 },
 {
  "id": 1203,
  "author": "辛弃疾",
  "paragraphs": [
   "我亦卜居者，岁晚望三闾。",
   "昂昂千里，泛泛不作水中凫。",
   "好在书携一束，莫问家徒四壁，往日置锥无。",
   "借车载家具，家具少於车。",
   "舞乌有，歌亡是，饮子虚。",
   "二三子者爱我，此外故人疏。",
   "幽事欲论谁共，白鸥飞来似可，忽去复何如。",
   "群鸟欣有托，吾亦爱吾庐。"
  ],
  "title": "水调歌头"
 },
 {
  "id": 1204,
  "author": "辛弃疾",
  "paragraphs": [
   "四坐且勿语，听我醉中吟。",
   "池塘春草未歇，高树变鸣禽。",
   "鸿雁初飞江上，蟋蟋还来床下，时序百年心。",
   "谁要卿料理，山水有清音。",
   "欢多少，歌长短，酒浅深。",
   "而今已不如昔，後定不如今。",
   "闲处直须行乐，良夜更教秉烛，高会惜分阴。",
   "白发短如许，黄菊倩谁簪。"
  ],
  "title": "水调歌头"
 },
 {
  "id": 1205,
  "author": "辛弃疾",
  "paragraphs": [
   "觅句如东野。",
   "想钱塘、风流处士，水仙祠下。",
   "更隐小孤烟浪里，望断彭郎欲嫁。",
   "是一色、空濛难画。",
   "谁解胸中吞云梦，试呼来、草赋看司马。",
   "须更把，上林写。",
   "鸡豚旧日渔樵社。",
   "问先生、带湖春涨，几时归也。",
   "为爱琉璃三万顷，正卧水亭烟榭。",
   "对玉塔、微澜深夜。",
   "雁鹜如云休报事，被诗逢敌手皆勍者。",
   "春草梦，也宜夏。"
  ],
  "title": "贺新郎"
 },
 {
  "id": 1206,
  "author": "辛弃疾",
  "paragraphs": [
   "绿树听鹈鴂。",
   "更那堪、鹧鸪声住，杜鹃声切。",
   "啼到春归无寻处，苦恨芳菲都歇。",
   "算未抵、人间离别。",
   "马上琵琶关塞黑，更长门、翠辇辞金阙。",
   "看燕燕，送归妾。",
   "将军百战身名裂。",
   "向河梁、回头万里，故人长绝。",
   "易水萧萧西风冷，满座衣冠似雪。",
   "正壮士、悲歌未彻。",
   "啼鸟还知如许恨，料不啼清泪长啼血。",
   "谁共我，醉明月。"
  ],
  "title": "贺新郎"
 },
 {
  "id": 1207,
  "author": "辛弃疾",
  "paragraphs": [
   "甚矣吾衰矣。",
   "怅平生、交游零落，只今馀几。",
   "白发空垂三千丈，一笑人间万事。",
   "问何物、能令公喜。",
   "我见青山多妩媚，料青山、见我应如是。",
   "情与貌，略相似。",
   "一尊搔首东窗里。",
   "想渊明、停云诗就，此时风味。",
   "江左沈酣求名者，岂识浊醪妙理。",
   "回首叫、云飞风起。",
   "不恨古人吾不见，恨古人、不见吾狂耳。",
   "知我者，二三子。"
  ],
  "title": "贺新郎"
 },
 {
  "id": 1208,
  "author": "辛弃疾",
  "paragraphs": [
   "我见君来，顿觉吾庐，溪山美哉。",
   "怅平生肝胆，都成楚越，只今胶膝，谁是陈雷。",
   "搔首踟蹰，爱而不见，要得诗来渴望梅。",
   "还知否，快清风入手，日看千回。",
   "直须抖擞尘埃。",
   "人怪我柴门今始开。",
   "向松间乍可，从他喝道，庭中且莫，踏破苍苔。",
   "岂有文章，谩劳车马，待唤青刍白饭来。",
   "君非我，任功名意气，莫恁徘徊。"
  ],
  "title": "沁园春"
 },
 {
  "id": 1209,
  "author": "辛弃疾",
  "paragraphs": [
   "杯汝来前，老子今朝，点检形骸。",
   "甚长年抱渴，咽如焦釜，于今喜睡，气似奔雷。",
   "汝说刘伶，古今达者，醉後何妨死便埋。",
   "浑如此，叹汝於知已，真少恩哉。",
   "更凭歌舞为媒。",
   "算合作平居鸠毒猜。",
   "况怨无大小，生於所爱，物无美恶，过则为灾。",
   "与汝成言，勿留亟退，吾力犹能肆汝杯。",
   "杯再拜，道麾之即去，招则须来。"
  ],
  "title": "沁园春"
 },
 {
  "id": 1210,
  "author": "辛弃疾",
  "paragraphs": [
   "杯汝知乎，酒泉罢侯，鸱夷乞骸。",
   "更高阳入谒，都称齑臼，杜康初筮，正得云雷。",
   "细数从前，不堪余恨，岁月都将曲糵埋。",
   "君诗好，似提壶却劝，沽酒何哉。",
   "君言病岂无媒。",
   "似壁上雕弓蛇暗猜。",
   "记醉眠陶令，终全至乐，独醒屈子，未免沈灾。",
   "欲听公言，惭非勇者，司马家儿解覆杯。",
   "还堪笑，借今宵一醉，为故人来。"
  ],
  "title": "沁园春"
 },
 {
  "id": 1211,
  "author": "辛弃疾",
  "paragraphs": [
   "富贵不须论，公应自有。",
   "且把新词祝公寿。",
   "当年仙桂，父子同攀希有。",
   "人言金殿上，他年又。",
   "冠冕在前，周公拜手。",
   "同日催班鲁公後。",
   "此时人羡，绿鬓朱颜依旧。",
   "亲朋来贺喜，休辞酒。"
  ],
  "title": "感皇恩"
 },
 {
  "id": 1212,
  "author": "辛弃疾",
  "paragraphs": [
   "七十古来稀，未为稀有。",
   "须是荣华更长久。",
   "满床靴笏，罗列儿孙新妇。",
   "精神浑是个，西王母。",
   "遥想画堂，两行红袖。",
   "妙舞清歌拥前後。",
   "大男小女，逐个出来为寿。",
   "一个一百岁，一杯酒。"
  ],
  "title": "感皇恩"
 },
 {
  "id": 1213,
  "author": "辛弃疾",
  "paragraphs": [
   "无处著春光。",
   "天上飞来诏十行。",
   "父老欢呼童稚舞，前江。",
   "千载周家孝义乡。",
   "草木尽芬芳。",
   "更觉溪头水也香。",
   "我道乌头门侧畔，诸郎。",
   "准备他年昼锦堂。"
  ],
  "title": "南乡子"
 },
 {
  "id": 1214,
  "author": "辛弃疾",
  "paragraphs": [
   "绿涨连云翠拂空。",
   "十分风月处，著衰翁。",
   "垂杨影断岸西东。",
   "君恩重，教且种芙蓉。",
   "十里水晶宫。",
   "有时骑马去，笑儿童。",
   "殷勤却谢打头风。",
   "船儿住，且醉浪花中。"
  ],
  "title": "小重山"
 },
 {
  "id": 1215,
  "author": "辛弃疾",
  "paragraphs": [
   "落花时节，杜鹃声里送君归。",
   "未消文字湘累。",
   "只怕蛟龙云雨，後会渺难期。",
   "更何人念我，老大伤悲。",
   "已而已而。",
   "算此意、只君知。",
   "记取岐亭买酒，云洞题诗。",
   "争如不见，才相见、便有别离时。",
   "千里月、两地相思。"
  ],
  "title": "婆罗门引"
 },
 {
  "id": 1216,
  "author": "辛弃疾",
  "paragraphs": [
   "落星万点，一天宝焰下层霄。",
   "人间叠作仙鳌。",
   "最爱金连侧畔，红粉袅花梢。",
   "更鸣鼍击鼓，喷玉吹箫。",
   "曲江画桥。",
   "记花月、可怜宵。",
   "想见闲愁未了，宿酒才消。",
   "东风摇荡，似杨柳、十五女儿腰。",
   "人共柳、那个无聊。"
  ],
  "title": "婆罗门引"
 },
 {
  "id": 1217,
  "author": "辛弃疾",
  "paragraphs": [
   "好雨当春。",
   "要趁归耕。",
   "况而今、已是清明。",
   "小窗坐地，侧听檐声。",
   "恨夜来风，夜来月，夜来云。",
   "花絮飘零。",
   "莺燕丁宁。",
   "怕妨侬、湖上闲行。",
   "天心肯後，费甚心情。",
   "放霎时阴，霎时雨，霎时晴。"
  ],
  "title": "行香子"
 },
 {
  "id": 1218,
  "author": "辛弃疾",
  "paragraphs": [
   "白露园蔬。",
   "碧水溪鱼。",
   "笑先生、网钓还锄。",
   "小窗高卧，风展残书。",
   "看北移山，盘谷序，辋川图。",
   "白饭青刍。",
   "赤脚长须。",
   "客来时、酒尽重沽。",
   "听风听雨，吾爱吾庐。",
   "笑本无心，刚自瘦，此君疏。"
  ],
  "title": "行香子"
 },
 {
  "id": 1219,
  "author": "辛弃疾",
  "paragraphs": [
   "云岫如簪。",
   "野涨挼蓝。",
   "向春阑、绿醒红酣。",
   "青裙缟袂，两两三三。",
   "把曲生禅，玉版句，一时参。",
   "拄杖弯环。",
   "过眼嵌岩。",
   "岸轻乌、白发鬖鬖。",
   "他年来种，万桂千杉。",
   "听小绵蛮，新格磔，旧呢喃。"
  ],
  "title": "行香子"
 },
 {
  "id": 1220,
  "author": "辛弃疾",
  "paragraphs": [
   "昨日春如，十三女儿学绣。",
   "一枝枝、不教花瘦。",
   "甚无情，便下得，雨僝风僽。",
   "向园林、铺作地衣红绉。",
   "而今春似，轻薄荡子难久。",
   "记前时、送春归後。",
   "把春波，都酿作，一江春酎。",
   "约清愁、杨柳岸边相候。"
  ],
  "title": "粉蝶儿"
 },
 {
  "id": 1221,
  "author": "辛弃疾",
  "paragraphs": [
   "春色难留，酒杯常浅。",
   "把旧恨、新愁相间。",
   "五更风，千里梦，看飞红几片。",
   "这般庭院。",
   "几许风流，几般娇懒。",
   "问相见、何如不见。",
   "燕飞忙，莺语乱。",
   "恨重帘不卷。",
   "翠屏平远。"
  ],
  "title": "锦帐春"
 },
 {
  "id": 1222,
  "author": "辛弃疾",
  "paragraphs": [
   "几个相知可喜。",
   "才厮见、说山说水。",
   "颠倒烂熟只这是。",
   "怎奈向，一回说，一回美。",
   "有个尖新底。",
   "说底话、非名即利。",
   "说得口乾罪过你。",
   "且不罪，俺略起，去洗耳。"
  ],
  "title": "夜游宫"
 },
 {
  "id": 1223,
  "author": "辛弃疾",
  "paragraphs": [
   "身世酒杯中。",
   "万事皆空。",
   "古来三五个英雄。",
   "雨打风吹何处是，汉殿秦宫。",
   "梦入少年丛。",
   "歌舞匆匆。",
   "老僧夜半误鸣钟。",
   "惊起西窗眠不得，卷地西风。"
  ],
  "title": "浪淘沙"
 },
 {
  "id": 1224,
  "author": "辛弃疾",
  "paragraphs": [
   "人道偏宜歌舞，天教只入丹青。",
   "喧天画鼓要他听。",
   "把著花枝不应。",
   "何处娇魂瘦影，向来软语柔情。",
   "有时醉里唤卿卿。",
   "却被傍人笑问。"
  ],
  "title": "西江月"
 },
 {
  "id": 1225,
  "author": "辛弃疾",
  "paragraphs": [
   "万事云烟忽过，一身蒲柳先衰。",
   "而今何事最相宜。",
   "宜醉宜游宜睡。",
   "早趁催科了纳，更量出入收支。",
   "乃翁依旧管些儿。",
   "管竹管山管水。"
  ],
  "title": "西江月"
 },
 {
  "id": 1226,
  "author": "辛弃疾",
  "paragraphs": [
   "少年不识愁滋味，爱上层楼。",
   "爱上层楼。",
   "为赋新词强说愁。",
   "而今识尽愁滋味，欲说还休。",
   "欲说还休。",
   "却道天凉好个秋。"
  ],
  "title": "丑奴儿・采桑子"
 },
 {
  "id": 1227,
  "author": "辛弃疾",
  "paragraphs": [
   "少日春风满眼，而今秋叶辞柯。",
   "便好消磨心下事，莫忆寻常醉後歌。",
   "可怜白发多。",
   "明日扶头颠倒，倩谁伴舞婆娑。",
   "我定思君拼瘦损，君不思兮可奈何。",
   "天寒将息呵。"
  ],
  "title": "破阵子"
 },
 {
  "id": 1228,
  "author": "辛弃疾",
  "paragraphs": [
   "宿麦畦中雉鷕，柔桑陌上蚕生。",
   "骑火须防花月暗，玉唾长携彩笔行。",
   "隔墙人笑声。",
   "莫说弓刀事业，依然诗酒功名。",
   "千载图中今古事，万石溪头长短亭。",
   "小塘风浪平。"
  ],
  "title": "破阵子"
 },
 {
  "id": 1229,
  "author": "辛弃疾",
  "paragraphs": [
   "春已归来，看美人头上，袅袅春幡。",
   "无端风雨，未肯收尽馀寒。",
   "年时燕子，料今宵、梦到西园。",
   "浑未办、黄柑荐酒，更传青韭堆盘。",
   "却笑东风从此，便薰梅染柳，更没些闲。",
   "闲时又来镜里，转变朱颜。",
   "清愁不断，问何人、会解连环。",
   "生怕见、花开花落，朝来塞雁先还。"
  ],
  "title": "汉宫春"
 },
 {
  "id": 1230,
  "author": "辛弃疾",
  "paragraphs": [
   "山下千林花太俗。",
   "山上一枝看不足。",
   "春风正在此花边，菖蒲自蘸清溪绿。",
   "与花同草木。",
   "问谁风雨飘零速。",
   "莫怨歌，夜深岩下，惊动白云宿。",
   "病怯残年频自卜。",
   "老爱遗编难细读。",
   "苦无妙手画於菟，人间雕刻真成鹄。",
   "梦中人似玉。",
   "觉来更忆腰如束。",
   "许多愁，问君有酒，何不日丝竹。"
  ],
  "title": "归朝欢"
 },
 {
  "id": 1231,
  "author": "辛弃疾",
  "paragraphs": [
   "一自酒情诗兴懒，舞裙歌扇阑珊。",
   "好天良夜月团团。",
   "杜陵真好事，留得一钱看。",
   "岁晚人欺程不识，怎教阿堵留连。",
   "杨花榆荚雪漫天。",
   "从今花影下，只看绿苔圆。"
  ],
  "title": "临江仙"
 },
 {
  "id": 1232,
  "author": "辛弃疾",
  "paragraphs": [
   "鼓子花开春烂漫，荒园无限思量。",
   "今朝拄杖过西乡。",
   "急呼桃叶渡，为看牡丹忙。",
   "不管昨宵风雨横，依然红紫成行。",
   "白头陪奉少年场。",
   "一枝簪不住，推道帽檐长。"
  ],
  "title": "临江仙"
 },
 {
  "id": 1233,
  "author": "辛弃疾",
  "paragraphs": [
   "三三两两谁家女。",
   "听取鸣禽枝上语。",
   "提壶沽酒已多时，婆饼焦时须早去。",
   "醉中忘却来时路。",
   "借问行人家住处。",
   "只寻古庙那边行，更过溪南乌桕树。"
  ],
  "title": "玉楼春"
 },
 {
  "id": 1234,
  "author": "辛弃疾",
  "paragraphs": [
   "散发披襟处，浮瓜沈李杯。",
   "涓涓流水细侵阶。",
   "凿个池儿，唤个月儿来。",
   "画栋频摇动，红葵尽倒开。",
   "斗匀红粉照香腮。",
   "有个人人，把做镜儿猜。"
  ],
  "title": "南歌子"
 },
 {
  "id": 1235,
  "author": "辛弃疾",
  "paragraphs": [
   "更休说。",
   "便是个、住世观音菩萨。",
   "甚今年、容貌八十岁，见底道、才十八。",
   "莫献寿星香烛。",
   "莫祝灵龟椿鹤。",
   "只消得、把笔轻轻去，十字上、添一撇。"
  ],
  "title": "品令"
 },
 {
  "id": 1236,
  "author": "辛弃疾",
  "paragraphs": [
   "桃李风前多妩媚，杨柳更温柔。",
   "唤取笙歌烂熳游。",
   "且莫管闲愁。",
   "好趁春晴连夜赏，雨便一春休。",
   "草草杯盘不要收。",
   "才晓更扶头。"
  ],
  "title": "武陵春"
 },
 {
  "id": 1237,
  "author": "辛弃疾",
  "paragraphs": [
   "聚散匆匆不偶然。",
   "二年遍历楚山川。",
   "但将痛饮酬风月，莫放离歌入管弦。",
   "萦绿带，点青钱。",
   "东湖春水碧连天。",
   "明朝放我东归去，後夜相思月满船。"
  ],
  "title": "鹧鸪天"
 },
 {
  "id": 1238,
  "author": "辛弃疾",
  "paragraphs": [
   "翰墨诸君久擅场。",
   "胸中书传许多香。",
   "苦无丝竹衔杯乐，却看龙蛇落笔忙。",
   "闲意思，老风光。",
   "酒徒今有几高阳。",
   "黄花不怯秋风冷，只怕诗人两鬓霜。"
  ],
  "title": "鹧鸪天"
 },
 {
  "id": 1239,
  "author": "辛弃疾",
  "paragraphs": [
   "万事纷纷一笑中。",
   "渊明把菊对秋风。",
   "细看爽气今犹在，惟有南山一似翁。",
   "情味好，语言工。",
   "三贤高会古来同。",
   "谁知止酒停云老，独立斜阳数过鸿。"
  ],
  "title": "鹧鸪天"
 },
 {
  "id": 1240,
  "author": "辛弃疾",
  "paragraphs": [
   "点尽苍苔色欲空。",
   "竹篱茅舍要诗翁。",
   "花馀歌舞欢娱外，诗在经营惨澹中。",
   "听软语，笑衰容。",
   "一枝斜坠翠鬟松。",
   "浅颦轻笑谁堪醉，看取萧然林下风。"
  ],
  "title": "鹧鸪天"
 },
 {
  "id": 1241,
  "author": "辛弃疾",
  "paragraphs": [
   "病绕梅花酒不空。",
   "齿牙牢在莫欺翁。",
   "恨无飞雪青松畔，却放疏花翠叶中。",
   "冰作骨，玉为容。",
   "当年宫额鬓云松。",
   "直须烂醉烧银烛，横笛难堪一再风。"
  ],
  "title": "鹧鸪天"
 },
 {
  "id": 1242,
  "author": "辛弃疾",
  "paragraphs": [
   "句里春风正剪裁。",
   "溪山一片画图开。",
   "轻鸥自趁虚船去，荒犬还迎野妇回。",
   "松菊竹，翠成堆。",
   "要擎残雪斗疏梅。",
   "乱鸦毕竟无才思，时把琼瑶蹴下来。"
  ],
  "title": "鹧鸪天"
 },
 {
  "id": 1243,
  "author": "辛弃疾",
  "paragraphs": [
   "石壁虚云积渐高。",
   "溪声绕屋几周遭。",
   "自从一雨花零乱，却爱微风草动摇。",
   "呼玉友，荐溪毛。",
   "殷勤野老苦相邀。",
   "杖藜忽避行人去，认是翁来却过桥。"
  ],
  "title": "鹧鸪天"
 },
 {
  "id": 1244,
  "author": "辛弃疾",
  "paragraphs": [
   "自古高人最可嗟。",
   "只因疏懒取名多。",
   "居山一似庚桑楚，种树真成郭橐驼。",
   "云子饭，水晶瓜。",
   "林间携客更烹茶。",
   "君归休矣吾忙甚，要看蜂儿趁晚衙。"
  ],
  "title": "鹧鸪天"
 },
 {
  "id": 1245,
  "author": "辛弃疾",
  "paragraphs": [
   "掩鼻人间臭腐场。",
   "古来惟有酒偏香。",
   "自从归住云烟畔，直到而今歌舞忙。",
   "呼老伴，共秋光。",
   "黄花何事避重阳。",
   "要知烂熳开时节，直待西风一夜霜。"
  ],
  "title": "鹧鸪天"
 },
 {
  "id": 1246,
  "author": "辛弃疾",
  "paragraphs": [
   "谁共春光管日华。",
   "朱朱纷纷野蒿花。",
   "闲愁投老无多子，酒病而今较减些。",
   "山远近，路横斜。",
   "正无聊处管弦哗。",
   "去年醉处犹能记，细数溪边第几家。"
  ],
  "title": "鹧鸪天"
 },
 {
  "id": 1247,
  "author": "辛弃疾",
  "paragraphs": [
   "翠盖牙签几百株。",
   "杨家姊妹夜游初。",
   "五花结队香如雾，一朵倾城醉未苏。",
   "闲小立，困相扶。",
   "夜来风雨有情无。",
   "愁红惨绿今宵看，却似吴宫教阵图。"
  ],
  "title": "鹧鸪天"
 },
 {
  "id": 1248,
  "author": "辛弃疾",
  "paragraphs": [
   "浓紫深红一画图。",
   "中间更著玉盘盂。",
   "先裁翡翠装成盖，更点胭脂染透酥。",
   "香潋滟，锦模糊。",
   "主人长得醉功夫。",
   "莫携弄玉栏边去，羞得花枝一朵无。"
  ],
  "title": "鹧鸪天"
 },
 {
  "id": 1249,
  "author": "辛弃疾",
  "paragraphs": [
   "鸡鸭成群晚不收。",
   "桑麻长过屋山头。",
   "有何不可吾方羡，要底都无饱便休。",
   "新柳树，旧沙洲。",
   "去年溪打那边流。",
   "自言此地生儿女，不嫁金家即聘周。"
  ],
  "title": "鹧鸪天"
 },
 {
  "id": 1250,
  "author": "辛弃疾",
  "paragraphs": [
   "不向长安路上行。",
   "却教山寺厌逢迎。",
   "味无味处求吾乐，材不材间过此生。",
   "宁作我，岂其卿。",
   "人间走遍却归耕。",
   "一松一竹真朋友，山鸟山花好弟兄。"
  ],
  "title": "鹧鸪天"
 },
 {
  "id": 1251,
  "author": "辛弃疾",
  "paragraphs": [
   "是处移花是处开。",
   "古今兴废几池台。",
   "背人翠羽偷鱼去，抱蕊黄须趁蝶来。",
   "掀老瓮，拨新醅。",
   "客来且尽两三杯。",
   "日高盘馔供何晚，市远鱼鲑买未回。"
  ],
  "title": "鹧鸪天"
 },
 {
  "id": 1252,
  "author": "辛弃疾",
  "paragraphs": [
   "寸步人间百尺楼。",
   "孤城春水一沙鸥。",
   "天风吹树几时休。",
   "突兀趁人山石狠，朦胧避路野花羞。",
   "人家平水庙东头。"
  ],
  "title": "浣溪沙"
 },
 {
  "id": 1253,
  "author": "辛弃疾",
  "paragraphs": [
   "细听春山杜宇啼。",
   "一声声是送行诗。",
   "朝来白鸟背人飞。",
   "对郑子真岩石卧，趁陶元亮菊花期。",
   "而今堪诵北山移。"
  ],
  "title": "浣溪沙"
 },
 {
  "id": 1254,
  "author": "辛弃疾",
  "paragraphs": [
   "草木於人也作疏。",
   "秋来咫尺共荣枯。",
   "空山晚翠孰华余。",
   "孤竹君穷犹抱节，赤松子嫩已生须。",
   "主人相爱肯留无。"
  ],
  "title": "浣溪沙"
 },
 {
  "id": 1255,
  "author": "辛弃疾",
  "paragraphs": [
   "艳杏夭桃两行排。",
   "莫携歌舞去相催。",
   "次第未堪供醉眼，去年栽。",
   "春意才从梅里过，人情都向柳边来。",
   "咫尺东家还又有，海棠开。"
  ],
  "title": "浣溪沙"
 },
 {
  "id": 1256,
  "author": "辛弃疾",
  "paragraphs": [
   "酒面低迷翠被重。",
   "黄昏院落月朦胧。",
   "堕髻啼妆孙寿醉，泥秦宫。",
   "试问花留春几日，略无人管雨和风。",
   "瞥向绿珠楼下见，坠残红。"
  ],
  "title": "浣溪沙"
 },
 {
  "id": 1257,
  "author": "辛弃疾",
  "paragraphs": [
   "强欲加餐竟未佳。",
   "只宜长伴病僧斋。",
   "心似风吹香篆过，也无灰。",
   "山上朝来云出岫，随风一去未曾回。",
   "次第前村行雨了，合归来。"
  ],
  "title": "浣溪沙"
 },
 {
  "id": 1258,
  "author": "辛弃疾",
  "paragraphs": [
   "新葺茅檐次第成。",
   "青山恰对小窗横。",
   "去年曾共燕经营。",
   "病怯杯盘甘止酒，老依香火苦翻经。",
   "夜来依旧管弦声。"
  ],
  "title": "浣溪沙"
 },
 {
  "id": 1259,
  "author": "辛弃疾",
  "paragraphs": [
   "花向今朝粉面匀。",
   "柳因何事翠眉颦。",
   "东风吹雨细於尘。",
   "自笑好山如好色，只今怀树更怀人。",
   "闲愁闲恨一番新。"
  ],
  "title": "浣溪沙"
 },
 {
  "id": 1260,
  "author": "辛弃疾",
  "paragraphs": [
   "台倚崩崖玉灭瘢。",
   "青山却作捧心颦。",
   "远林烟火几家村。",
   "引入沧浪鱼得计，展成寥阔鹤能言。",
   "几时高处见层轩。"
  ],
  "title": "浣溪沙"
 },
 {
  "id": 1261,
  "author": "辛弃疾",
  "paragraphs": [
   "总把平生入醉乡。",
   "大都三万六千场。",
   "今古悠悠多少事，莫思量。",
   "微有寒些春雨好，更无寻处野花香。",
   "年去年来还又笑，燕飞忙。"
  ],
  "title": "浣溪沙"
 },
 {
  "id": 1262,
  "author": "辛弃疾",
  "paragraphs": [
   "曲水流觞，赏心乐事良辰。",
   "兰蕙光风，转头天气还新。",
   "明眸皓齿，看江头、有女如云。",
   "折花归去，绮罗陌上芳尘。",
   "能几多春。",
   "试听啼鸟殷勤。",
   "览物兴怀，向来哀乐纷纷。",
   "且题醉墨，似兰亭、列序时人。",
   "後之览者，又将有感斯文。"
  ],
  "title": "新荷叶"
 },
 {
  "id": 1263,
  "author": "辛弃疾",
  "paragraphs": [
   "漫天春雪来，才抵梅花半。",
   "最爱雪边人，楚些裁成乱。",
   "雪儿偏解歌，只要金杯满。",
   "谁道雪天寒，翠袖阑干暖。"
  ],
  "title": "生查子"
 },
 {
  "id": 1264,
  "author": "辛弃疾",
  "paragraphs": [
   "去年燕子来，帘幕深深处。",
   "香径得泥归，都把琴书污。",
   "今年燕子来，谁听呢喃语。",
   "不见卷帘人，一阵黄昏雨。"
  ],
  "title": "生查子"
 },
 {
  "id": 1265,
  "author": "辛弃疾",
  "paragraphs": [
   "人面不如花面。",
   "花到开时重见。",
   "独倚小阑干。",
   "许多山。",
   "落叶西风时候。",
   "人共青山都瘦。",
   "说道梦阳台。",
   "几曾来。"
  ],
  "title": "昭君怨"
 },
 {
  "id": 1266,
  "author": "辛弃疾",
  "paragraphs": [
   "晚花露叶风条。",
   "燕飞高。",
   "行过长廊西畔、小红桥。",
   "歌再起，人再舞，酒才消。",
   "更把一杯重劝、摘樱桃。"
  ],
  "title": "乌夜啼"
 },
 {
  "id": 1267,
  "author": "辛弃疾",
  "paragraphs": [
   "年年团扇怨秋风。",
   "愁绝宝杯空。",
   "山下卧龙丰度，台前戏马英雄。",
   "而今休矣，花残人似，人老花同。",
   "莫怪东篱韵减，只今丹桂香浓。"
  ],
  "title": "朝中措"
 },
 {
  "id": 1268,
  "author": "辛弃疾",
  "paragraphs": [
   "夜深残月过山房。",
   "睡觉北窗凉。",
   "起绕中庭独步，一天星斗文章。",
   "朝来客话，山林锺鼎，那处难忘。",
   "君向沙头细问，白鸥知我行藏。"
  ],
  "title": "朝中措"
 },
 {
  "id": 1269,
  "author": "辛弃疾",
  "paragraphs": [
   "芳草绿萋萋。",
   "断肠绝浦相思。",
   "山头人望翠云旗。",
   "蕙香佳酒君归。",
   "惆怅画檐双燕舞。",
   "东风吹散灵雨。",
   "香火冷残箫鼓。",
   "斜阳门外今古。"
  ],
  "title": "河渎神"
 },
 {
  "id": 1270,
  "author": "辛弃疾",
  "paragraphs": [
   "一轮秋影转金波。",
   "飞镜又重磨。",
   "把酒问姮娥。",
   "被白发、欺人奈何。",
   "乘风好去，长空万里，直下看山河。",
   "斫去桂婆娑。",
   "人道是、清光更多。"
  ],
  "title": "太常引"
 },
 {
  "id": 1271,
  "author": "辛弃疾",
  "paragraphs": [
   "少年痛饮。",
   "忆向吴江醒。",
   "明月团圆高树影。",
   "十里蔷薇水冷。",
   "大都一点宫黄。",
   "人间直恁芳芬。",
   "怕是九天风露，染教世界都香。"
  ],
  "title": "清平乐"
 },
 {
  "id": 1272,
  "author": "辛弃疾",
  "paragraphs": [
   "东园向晓。",
   "阵阵西风好。",
   "唤起仙人金小小。",
   "翠羽玲珑装了。",
   "一枝沈畔开时。",
   "罗帏翠幕低垂。",
   "恁地十分遮护，打窗早有蜂儿。"
  ],
  "title": "清平乐"
 },
 {
  "id": 1273,
  "author": "辛弃疾",
  "paragraphs": [
   "春宵睡重。",
   "梦里还相送。",
   "枕畔起寻双玉凤。",
   "半日才知是梦。",
   "一从卖翠人还。",
   "又无音信经年。",
   "却把泪来做水，流也流到伊边。"
  ],
  "title": "清平乐"
 },
 {
  "id": 1274,
  "author": "辛弃疾",
  "paragraphs": [
   "旌旗依旧长亭路。",
   "尊前试点莺花数。",
   "何处捧心颦。",
   "人间别样春。",
   "功名君自许。",
   "少日闻鸡舞。",
   "诗句到梅花。",
   "春风十万家。"
  ],
  "title": "菩萨蛮"
 },
 {
  "id": 1275,
  "author": "辛弃疾",
  "paragraphs": [
   "画楼影蘸清溪水。",
   "歌声响彻行云里。",
   "帘幕燕双双。",
   "绿杨低映窗。",
   "曲中特地误。",
   "要试周郎顾。",
   "醉里客魂消。",
   "春风大小乔。"
  ],
  "title": "菩萨蛮"
 },
 {
  "id": 1276,
  "author": "辛弃疾",
  "paragraphs": [
   "万金不换囊中术。",
   "上医元自能医国。",
   "软语到更阑。",
   "绨袍范叔寒。",
   "江头杨柳路。",
   "马踏春风去。",
   "快趁两三杯。",
   "河豚欲上来。"
  ],
  "title": "菩萨蛮"
 },
 {
  "id": 1277,
  "author": "辛弃疾",
  "paragraphs": [
   "看灯元是菩提叶。",
   "依然会说菩提法。",
   "法似一灯明。",
   "须叟千万灯。",
   "灯边花更满。",
   "谁把空花散。",
   "说与病维摩。",
   "而今天女歌。"
  ],
  "title": "菩萨蛮"
 },
 {
  "id": 1278,
  "author": "辛弃疾",
  "paragraphs": [
   "游人占却岩中屋。",
   "白云只向檐头宿。",
   "谁解探玲珑。",
   "青山十里空。",
   "松篁通一径。",
   "噤嘇山花冷。",
   "今古几千年。",
   "西乡小有天。"
  ],
  "title": "菩萨蛮"
 },
 {
  "id": 1279,
  "author": "辛弃疾",
  "paragraphs": [
   "葛巾自向沧浪濯。",
   "朝来漉酒那堪著。",
   "高树莫鸣蝉。",
   "晚凉秋水眠。",
   "竹床能几尺。",
   "上有华胥国。",
   "山上咽飞泉。",
   "梦中琴断弦。"
  ],
  "title": "菩萨蛮"
 },
 {
  "id": 1280,
  "author": "辛弃疾",
  "paragraphs": [
   "莫炼丹难。",
   "黄河可塞，金可成难。",
   "休辟谷难。",
   "吸风饮露，长忍饥难。",
   "劝君莫远游难。",
   "何处有、西王母难。",
   "休采药难。",
   "人沈下土，我上天难。"
  ],
  "title": "柳梢青"
 },
 {
  "id": 1281,
  "author": "辛弃疾",
  "paragraphs": [
   "濮上看垂钓。",
   "更风流、羊裘泽畔，精神孤矫。",
   "楚汉黄金公卿印，比著渔竿谁小。",
   "但过眼、才堪一笑。",
   "惠子焉知濠梁乐，望桐江、千丈高台好。",
   "烟雨外，几鱼鸟。",
   "古来如许高人少。",
   "细平章、两翁似与，巢由同调。",
   "已被尧知方洗耳，毕竟尘污人了。",
   "要名字、人间如扫。",
   "我爱蜀庄沈冥者，解门前、不使徵书到。",
   "君为我，画三老。"
  ],
  "title": "贺新郎"
 },
 {
  "id": 1282,
  "author": "辛弃疾",
  "paragraphs": [
   "下马东山路。",
   "恍临风、周情孔思，悠然千古。",
   "寂寞东家丘何在，缥缈危亭小鲁。",
   "试重上、岩岩高处。",
   "更忆公归西悲日，正濛濛、陌上多零雨。",
   "嗟费却，几章句。",
   "谢安雅志还成趣。",
   "记风流、中年怀抱，长携歌舞。",
   "政尔良难君臣事，晚听秦筝声苦。",
   "快满眼、松篁千亩。",
   "把似渠垂功名泪，算何如、且作溪山主。",
   "双白鸟，又飞去。"
  ],
  "title": "贺新郎"
 },
 {
  "id": 1283,
  "author": "辛弃疾",
  "paragraphs": [
   "逸气轩眉宇。",
   "似王良、轻车熟路，骅骝欲舞。",
   "我觉君非池中物，咫尺蛟龙云雨。",
   "时与命、犹须天付。",
   "兰佩芳菲无人问，叹灵均、欲向重华诉。",
   "空壹郁，共谁语。",
   "儿曹不料扬雄赋。",
   "怪当年、甘泉误说，青葱玉树。",
   "风引船回沧溟阔，目断三山伊阻。",
   "但笑指、吾庐何许。",
   "门外苍官千百辈，尽堂堂、八尺须髯古。",
   "谁载酒，带湖去。"
  ],
  "title": "贺新郎"
 },
 {
  "id": 1284,
  "author": "辛弃疾",
  "paragraphs": [
   "路入门前柳。",
   "到君家、悠然细说，渊明重九。",
   "岁晚凄其无诸葛，惟有黄花入手。",
   "更西风、东篱依旧。",
   "斗顿南山高如许，是先生、拄杖归来後。",
   "山不记，何年有。",
   "是中不减康庐秀。",
   "倩西风、为君唤起，翁能来否。",
   "鸟倦飞还平林去，云肯无心出岫。",
   "剩准备、新诗几首。",
   "欲辨忘言当年意，慨遥遥、我去羲农久。",
   "天下事，可无酒。"
  ],
  "title": "贺新郎"
 },
 {
  "id": 1285,
  "author": "辛弃疾",
  "paragraphs": [
   "曾与东山约。",
   "为鯈鱼、从容分得，清泉一勺。",
   "堪笑高人读书处，多少松窗竹阁。",
   "甚长被、游人占却。",
   "万卷何言达时用，士方穷、早与人同乐。",
   "新种得，几花药。",
   "山头怪石蹲秋鹗。",
   "俯人间、尘埃野马，孤撑高攫。",
   "拄杖危亭扶未到，已觉云生两脚。",
   "更换却、朝来毛发。",
   "此地千年曾物化，莫呼猿、且自多招鹤。",
   "吾亦有，一丘壑。"
  ],
  "title": "贺新郎"
 },
 {
  "id": 1286,
  "author": "辛弃疾",
  "paragraphs": [
   "拄杖重来约。",
   "对东风、洞庭张乐，满空箫勺。",
   "巨海拔犀头角出，来向此山高阁。",
   "尚两两、三三前却。",
   "老我伤怀登临际，问何方、可以平哀乐。",
   "唯酒是，万金药。",
   "劝君且作横空鹗。",
   "便休论、人间腥腐，纷纷乌攫。",
   "九万里风斯在下，翻覆云头雨脚。",
   "更直上、崑崙濯发。",
   "好卧长虹陂十里，是谁言、听取双黄鹤。",
   "推翠影，浸云壑。"
  ],
  "title": "贺新郎"
 },
 {
  "id": 1287,
  "author": "辛弃疾",
  "paragraphs": [
   "听我三章约。",
   "有谈功、谈名者舞，谈经深酌。",
   "作赋相如亲涤器，识字子云投阁。",
   "算枉把、精神费却。",
   "此会不如公荣者，莫呼来、政尔妨人乐。",
   "医俗士，苦无药。",
   "当年众鸟看孤鹗。",
   "意飘然、横空直把，曹吞刘攫。",
   "老我山中谁来伴，须信穷愁有脚。",
   "似剪尽、还生僧发。",
   "自断此生天休问，倩何人、说与乘轩鹤。",
   "吾有志，在沟壑。"
  ],
  "title": "贺新郎"
 },
 {
  "id": 1288,
  "author": "辛弃疾",
  "paragraphs": [
   "高阁临江渚。",
   "访层城、空馀旧迹，黯然怀古。",
   "画栋珠帘当日事，不见朝云暮雨。",
   "但遗意、西山南浦。",
   "天宇修眉浮新绿，映悠悠、潭影长如故。",
   "空有恨，奈何许。",
   "王郎健笔夸翘楚。",
   "到如今、落霞孤鹜，竞传佳句。",
   "物换星移知几度，梦想珠歌翠舞。",
   "为徙倚、阑干凝伫。",
   "目断平芜苍波晚，快江风、一瞬澄襟暑。",
   "谁共饮，有诗侣。"
  ],
  "title": "贺新郎"
 },
 {
  "id": 1289,
  "author": "辛弃疾",
  "paragraphs": [
   "老来曾识渊明，梦中一见参差是。",
   "觉来幽恨，停觞不御，欲歌还止。",
   "白发西风，折腰五斗，不应堪此。",
   "问北窗高卧，东篱自醉，应别有、归来意。",
   "须信此翁未死。",
   "到如今、凛然生气。",
   "吾侪心事，古今长在，高山流水。",
   "富贵他年，直饶未免，也应无味。",
   "甚东山何事，当时也道，为苍生起。"
  ],
  "title": "水龙吟"
 },
 {
  "id": 1290,
  "author": "辛弃疾",
  "paragraphs": [
   "被公惊倒瓢泉，倒流三峡词源泻。",
   "长安纸贵，流传一字，千金争舍。",
   "割肉怀归，先生自笑，又何廉也。",
   "但衔杯莫问，人间岂有，如孺子、长贫者。",
   "谁识稼轩心事，似风乎、舞雩之下。",
   "回头落日，苍茫万里，尘埃野马。",
   "更想隆中，卧龙千尺，高吟才罢。",
   "倩何人与问，雷鸣瓦釜，甚黄锺哑。"
  ],
  "title": "水龙吟"
 },
 {
  "id": 1291,
  "author": "辛弃疾",
  "paragraphs": [
   "木末翠楼出，诗眼巧安排。",
   "天公一夜，削出四面玉崔嵬。",
   "畴昔此山安在，应为先生见挽，万马一时来。",
   "白鸟飞不尽，却带夕阳回。",
   "劝公饮，左手蟹，右手杯。",
   "人间万事变灭，今古几池台。",
   "君看庄生达者，犹对山林皋壤，哀乐未忘怀。",
   "我老尚能赋，风月试追陪。"
  ],
  "title": "水调歌头"
 },
 {
  "id": 1292,
  "author": "辛弃疾",
  "paragraphs": [
   "万事几时足，日月自西东。",
   "无穷宇宙，人是一粟太仓中。",
   "一葛一裘经岁，一钵一瓶终日，老子旧家风。",
   "更著一杯酒，梦觉大槐宫。",
   "记当年，吓腐鼠，叹冥鸿。",
   "衣冠神武门外，惊倒几儿童。",
   "休说须弥芥子，看取鵾鹏斥鷃，小大若为同。",
   "君欲论齐物，须访一枝翁。"
  ],
  "title": "水调歌头"
 },
 {
  "id": 1293,
  "author": "辛弃疾",
  "paragraphs": [
   "唤起子陆子，经德问何如。",
   "万锺於我何有，不负古人书。",
   "闻道千章松桂，剩有四时柯叶，霜雪岁寒馀。",
   "此是瑱山境，还似象山无。",
   "耕也馁，学也禄，孔子徒。",
   "青衫毕竟升斗，此意正关渠。",
   "天地清宁高下，日月东西寒暑，何用著工夫。",
   "两字君勿惜，借我榜吾庐。"
  ],
  "title": "水调歌头"
 },
 {
  "id": 1294,
  "author": "辛弃疾",
  "paragraphs": [
   "高马勿捶面，千里事难量。",
   "长鱼变化云雨，无使寸鳞伤。",
   "一壑一丘吾事，一斗一石皆醉，风月几千场。",
   "须作猬毛磔，笔作剑锋长。",
   "我怜君，痴绝似，顾长康。",
   "纶巾羽扇颠倒，又似竹林狂。",
   "解道澄江如练，准备停云堂上，千首买秋光。",
   "怨调为谁赋，一斛贮槟榔。"
  ],
  "title": "水调歌头"
 },
 {
  "id": 1295,
  "author": "辛弃疾",
  "paragraphs": [
   "我志在寥阔，畴昔梦登天。",
   "摩挲素月，人世俯仰已千年。",
   "有客骖麟并凤，云遇青山赤壁，相约上高寒。",
   "酌酒援北斗，我亦虱其间。",
   "少歌曰，神甚放，形则眠。",
   "鸿鹄一再高举，天地睹方圆。",
   "欲重歌兮梦觉，推枕惘然独念，人事底亏全。",
   "有美人可语，秋水隔娟娟。"
  ],
  "title": "水调歌头"
 },
 {
  "id": 1296,
  "author": "辛弃疾",
  "paragraphs": [
   "看公风骨，似长松磊落，多生奇节。",
   "世上儿曹都蓄缩，冻芋旁堆秋瓞。",
   "结屋溪头，境随人胜，不是江山别。",
   "紫云如阵，妙歌争唱新阕。",
   "尊酒一笑相逢，与公臭味，菊茂兰须悦。",
   "天上四时调玉烛，万事宜询黄发。",
   "看取东归，周家叔父，手把元龟说。",
   "祝公长似，十分今夜明月。"
  ],
  "title": "念奴娇"
 },
 {
  "id": 1297,
  "author": "辛弃疾",
  "paragraphs": [
   "龙山何处，记当年高会，重阳佳节。",
   "谁与老兵供一笑，落帽参军华发。",
   "莫倚忘怀，西风也会，点检尊前客。",
   "凄凉今古，眼中三两飞蝶。",
   "须信采菊东篱，高情千载，只有陶彭泽。",
   "爱说琴中如得趣，弦上何劳声切。",
   "试把空杯，翁还肯道，何必杯中物。",
   "临风一笑，请翁同醉今夕。"
  ],
  "title": "念奴娇"
 },
 {
  "id": 1298,
  "author": "辛弃疾",
  "paragraphs": [
   "君诗好处，似邹鲁儒家，还有奇节。",
   "下笔如神强压韵，遗恨都无毫发。",
   "灸手炎来，掉头冷去，无限长安客。",
   "丁宁黄菊，未消勾引蜂蝶。",
   "天上绛阙清都，听君归去，我自癯山泽。",
   "人道君才刚百炼，美玉都成泥切。",
   "我爱风流，醉中颠倒，丘壑胸中物。",
   "一杯相属，莫孤风月今夕。"
  ],
  "title": "念奴娇"
 },
 {
  "id": 1299,
  "author": "辛弃疾",
  "paragraphs": [
   "曲水流觞，赏心乐事良辰。",
   "今几千年，风流禊事如新。",
   "明眸皓齿，看江头、有女如云。",
   "折花归去，绮罗陌上芳尘。",
   "丝竹纷纷。",
   "杨花飞鸟衔巾。",
   "争似群贤，茂林修竹兰亭。",
   "一觞一咏，亦足以畅叙幽情。",
   "清欢未了，不如留住青春。"
  ],
  "title": "新荷叶"
 },
 {
  "id": 1300,
  "author": "辛弃疾",
  "paragraphs": [
   "种豆南山，零落一顷为萁。",
   "岁晚渊明，也吟草盛苗稀。",
   "风流剗地，向尊前、采菊题诗。",
   "悠然忽见，此山正绕东篱。",
   "千载襟期。",
   "高情想像当时。",
   "小阁横空，朝来翠扑人衣。",
   "是中真趣，问骋怀、游目谁知。",
   "无心出岫，白云一片孤飞。"
  ],
  "title": "新荷叶"
 },
 {
  "id": 1301,
  "author": "辛弃疾",
  "paragraphs": [
   "龙泉佳处，种花满县却东归。",
   "腰间玉若金累。",
   "须信功名富贵，长与少年期。",
   "怅高山流水，古调今悲。",
   "卧龙暂而。",
   "算天上、有人知。",
   "最好五十学易，三百篇诗。",
   "男儿事业，看一日、须有致君时。",
   "端的了、休更寻思。"
  ],
  "title": "婆罗门引"
 },
 {
  "id": 1302,
  "author": "辛弃疾",
  "paragraphs": [
   "少日尝闻。",
   "富不如贫。",
   "贵不如、贱者长存。",
   "由来至乐，总属闲人。",
   "且饮瓢泉，弄秋水，看停云。",
   "岁晚情亲。",
   "老语弥真。",
   "记前时、劝我殷勤。",
   "都休殢酒，也莫论文。",
   "把相牛经，种鱼法，教儿孙。"
  ],
  "title": "行香子"
 },
 {
  "id": 1303,
  "author": "辛弃疾",
  "paragraphs": [
   "簟铺湘竹帐垂纱。",
   "醉眠些。",
   "梦天涯。",
   "一枕惊回，水底沸鸣蛙。",
   "借问喧天成鼓吹，良自苦，为官哪。",
   "心空喧静不争多。",
   "病维摩。",
   "意云何。",
   "扫地烧香，且看散天花。",
   "斜日绿阴枝上噪，还又问，是蝉麽。"
  ],
  "title": "江神子・江城子"
 },
 {
  "id": 1304,
  "author": "辛弃疾",
  "paragraphs": [
   "两轮屋角走如梭。",
   "太忙些。",
   "怎禁他。",
   "拟倩何人，天上劝羲娥。",
   "何似从容来小住，倾美酒，听高歌。",
   "人生今古不须磨。",
   "积教多。",
   "似尘沙。",
   "未必坚牢，划地事堪嗟。",
   "漫道长生学不得，学得後，待如何。"
  ],
  "title": "江神子・江城子"
 },
 {
  "id": 1305,
  "author": "辛弃疾",
  "paragraphs": [
   "叠嶂西驰，万马回旋，众山欲东。",
   "正惊湍直下，跳珠倒溅，小桥横截，缺月初弓。",
   "老合投闲，天教多事，检校长身十万松。",
   "吾庐小，在龙蛇影外，风雨声中。",
   "争先见面重重。",
   "看爽气朝来三数峰。",
   "似谢家子弟，衣冠磊落，相如庭户，车骑雍容。",
   "我觉其间，雄深雅健，如对文章太史公。",
   "新堤路，问偃湖何日，烟水濛濛。"
  ],
  "title": "沁园春"
 },
 {
  "id": 1306,
  "author": "辛弃疾",
  "paragraphs": [
   "甲子相高，亥首曾疑，绛县老人。",
   "看长身玉立，鹤般风度，方颐须磔，虎样精神。",
   "文烂卿云，诗凌鲍谢，笔势駸駸更右军。",
   "浑馀事，羡仙都梦觉，金阙名存。",
   "门前父老忻忻。",
   "焕奎阁新褒沼语温。",
   "记他年帷幄，须依日月，只今剑履，快上星辰。",
   "人道阴功，天教多寿，看到貂蝉七叶孙。",
   "君家里，是几枝丹桂，几树灵椿。"
  ],
  "title": "沁园春"
 },
 {
  "id": 1307,
  "author": "辛弃疾",
  "paragraphs": [
   "怪底寒梅，一枝雪里，直恁愁绝。",
   "问讯无言，依稀似妒，天上飞英白。",
   "江山一夜，琼瑶万顷，此段如何妒得。",
   "细看来，风流添得，自家越样标格。",
   "晓来楼上，对花临镜，学作半妆宫额。",
   "著意争妍，那知却有，人妒花颜色。",
   "无情休问，许多般事，且自访梅踏雪。",
   "待行过溪桥，夜半更邀素月。"
  ],
  "title": "永遇乐"
 },
 {
  "id": 1308,
  "author": "辛弃疾",
  "paragraphs": [
   "烈日秋霜，忠肝义胆，千载家谱。",
   "得姓何年，细参辛字，一笑君听取。",
   "艰辛做就，悲辛滋味，总是辛酸辛苦。",
   "更十分，向人辛辣，椒桂捣残堪吐。",
   "世间应有，芳甘浓美，不到吾家门户。",
   "比著儿曹，累累却有，金印光垂组。",
   "付君此事，从今直上，休忆对床风雨。",
   "但赢得，靴纹绉面，记余戏语。"
  ],
  "title": "永遇乐"
 },
 {
  "id": 1309,
  "author": "辛弃疾",
  "paragraphs": [
   "我对君侯，长怪见、两眉阴德。",
   "更长梦、玉皇金阙，姓名仙籍。",
   "旧岁炊烟浑欲断，被公扶起千人活。",
   "算胸中、除却五车书，都无物。",
   "溪左右，山南北。",
   "花远近，云朝夕。",
   "看风流杖屦，苍髯如戟。",
   "种柳已成陶令宅，散花更满维摩室。",
   "劝人间、且住五千年，如金石。"
  ],
  "title": "满江红"
 },
 {
  "id": 1310,
  "author": "辛弃疾",
  "paragraphs": [
   "马上三年，醉帽吟鞭，锦囊诗卷长留。",
   "怅溪山旧管，风月新收。",
   "明便关河杳杳，去应日月悠悠。",
   "笑千篇索价，未抵蒲萄，五斗凉州。",
   "停云老子，有酒盈尊，琴书端可消忧。",
   "浑未办、倾身一饱，淅米矛头。",
   "心似伤弓塞雁，身如喘月吴牛。",
   "晚天凉也，月明谁伴，吹笛南楼。"
  ],
  "title": "雨中花慢"
 },
 {
  "id": 1311,
  "author": "辛弃疾",
  "paragraphs": [
   "婆娑欲舞，怪青山欢喜。",
   "分得清溪半篙水。",
   "记平沙鸥鹭，落日渔樵，湘江上，风景依然如此。",
   "东篱多种菊，待学渊明，酒兴诗情不相似。",
   "十里涨春波，一棹归来，只做个、五湖范蠡。",
   "是则是、一般弄扁舟，争知道，他家有个西子。"
  ],
  "title": "洞仙歌"
 },
 {
  "id": 1312,
  "author": "辛弃疾",
  "paragraphs": [
   "旧交贫贱，太半成新贵。",
   "冠盖门前几行李。",
   "看匆匆西笑，争出山来，凭谁问，小草何如远志。",
   "悠悠今古事。",
   "得丧乘除，暮四朝三又何异。",
   "任掀天勋业，冠古文章，有几个、笙歌晚岁。",
   "况满屋貂蝉未为荣，记裂土分茅，是公家世。"
  ],
  "title": "洞仙歌"
 },
 {
  "id": 1313,
  "author": "辛弃疾",
  "paragraphs": [
   "松关桂岭，望青葱无路。",
   "费尽银钩榜佳处。",
   "怅空山岁晚，窈窕谁来，须著我，醉卧石楼风雨。",
   "仙人琼海上，握手当年，笑许君携半山去。",
   "劖叠嶂，卷飞泉，洞府凄凉，又却怪、先生多取。",
   "怕夜半、罗浮有时还，好长把云烟，再三遮住。"
  ],
  "title": "洞仙歌"
 },
 {
  "id": 1314,
  "author": "辛弃疾",
  "paragraphs": [
   "欲上高楼去避愁。",
   "愁还随我上高楼。",
   "经行几处江山改，多少亲朋尽白头。",
   "归休去，去归休。",
   "不成人总要封侯。",
   "浮云出处元无定，得似浮云也自由。"
  ],
  "title": "鹧鸪天"
 },
 {
  "id": 1315,
  "author": "辛弃疾",
  "paragraphs": [
   "一片归心拟乱云。",
   "春来谙尽恶黄昏。",
   "不堪向晚檐前雨，又待今宵滴梦魂。",
   "炉烬冷，鼎香氛。",
   "酒寒谁遣为重温。",
   "何人柳外横双笛，客耳那堪不忍闻。"
  ],
  "title": "鹧鸪天"
 },
 {
  "id": 1316,
  "author": "辛弃疾",
  "paragraphs": [
   "修竹翠罗寒，迟日江山暮。",
   "幽迳无人独自芳，此恨知无数。",
   "只共梅花语。",
   "懒逐游丝去。",
   "著意寻春不肯香，香在无寻处。"
  ],
  "title": "卜算子"
 },
 {
  "id": 1317,
  "author": "辛弃疾",
  "paragraphs": [
   "欲行且起行，欲坐重来坐。",
   "坐坐行行有倦时，更枕闲书卧。",
   "病是近来身，懒是从前我。",
   "静扫瓢泉竹树阴，且凭随缘过。"
  ],
  "title": "卜算子"
 },
 {
  "id": 1318,
  "author": "辛弃疾",
  "paragraphs": [
   "红粉靓梳妆，翠盖低风雨。",
   "占断人间六月凉，期月鸳鸯浦。",
   "根底藕丝长，花里莲心苦。",
   "只为风流有许愁，更衬佳人步。"
  ],
  "title": "卜算子"
 },
 {
  "id": 1319,
  "author": "辛弃疾",
  "paragraphs": [
   "身後功名，古来不换生前醉。",
   "青鞋自喜。",
   "不踏长安市。",
   "竹外僧归，路指霜锺寺。",
   "孤鸿起。",
   "丹青手里。",
   "剪破松江水。"
  ],
  "title": "点绛唇"
 },
 {
  "id": 1320,
  "author": "辛弃疾",
  "paragraphs": [
   "遮素月。",
   "云外金蛇明灭。",
   "翻树啼鸦声未彻。",
   "雨声惊落叶。",
   "宝蜡成行嫌热。",
   "玉腕藕花谁雪。",
   "流水高山弦断绝。",
   "怒蛙声自咽。"
  ],
  "title": "谒金门"
 },
 {
  "id": 1321,
  "author": "辛弃疾",
  "paragraphs": [
   "山吐月。",
   "画烛从教风灭。",
   "一曲瑶琴才听彻。",
   "金蕉三两叶。",
   "骤雨微凉还热。",
   "似欠舞琼歌雪。",
   "近日醉乡音问绝。",
   "有时清泪咽。"
  ],
  "title": "谒金门"
 },
 {
  "id": 1322,
  "author": "辛弃疾",
  "paragraphs": [
   "玉纤弹旧怨。",
   "还敲绣屏面。",
   "清歌目送西风雁。",
   "雁行吹字断。",
   "雁行吹字断。",
   "夜深拜月，琐窗西畔。",
   "但桂影、空阶满。",
   "翠帏自掩无人见。",
   "罗衣宽一半。",
   "罗衣宽一半。"
  ],
  "title": "东坡引"
 },
 {
  "id": 1323,
  "author": "辛弃疾",
  "paragraphs": [
   "黄花谩说年年好。",
   "也趁秋光老。",
   "绿鬓不惊秋，若斗尊前，人好花堪笑。",
   "蟠桃结子知多少。",
   "家住三山岛。",
   "何日跨归鸾，沧海飞尘，人世因缘了。"
  ],
  "title": "醉花阴"
 },
 {
  "id": 1324,
  "author": "辛弃疾",
  "paragraphs": [
   "清词索笑。",
   "莫厌银杯小。",
   "应是天孙新与巧。",
   "剪恨裁愁句好。",
   "有人梦断关河。",
   "小窗日饮亡何。",
   "想见重帘不卷，泪痕滴尽湘娥。"
  ],
  "title": "清平乐"
 },
 {
  "id": 1325,
  "author": "辛弃疾",
  "paragraphs": [
   "灵皇醮罢。",
   "福禄都来也。",
   "试引鵷雏花树下。",
   "断了惊惊怕怕。",
   "从今日日聪明。",
   "更宜潭妹嵩兄。",
   "看取辛家铁柱，无灾无难公卿。"
  ],
  "title": "清平乐"
 },
 {
  "id": 1326,
  "author": "辛弃疾",
  "paragraphs": [
   "月明秋晓。",
   "翠盖团团好。",
   "碎剪黄金教恁小。",
   "都著叶儿遮了。",
   "折来休似年时。",
   "小窗能有高低。",
   "无顿许多香处，只消三两枝儿。"
  ],
  "title": "清平乐"
 },
 {
  "id": 1327,
  "author": "辛弃疾",
  "paragraphs": [
   "秀骨青松不老，新词玉佩相磨。",
   "灵槎准拟泛银河。",
   "剩摘天星几个。",
   "奠枕楼东风月，驻春亭上笙歌。",
   "留君一醉意如何。",
   "金印明年斗大。"
  ],
  "title": "西江月"
 },
 {
  "id": 1328,
  "author": "辛弃疾",
  "paragraphs": [
   "鹅湖山下长亭路，明月临关。",
   "明月临关。",
   "几阵西风落叶乾。",
   "新词谁解裁冰雪，笔墨生寒。",
   "笔墨生寒。",
   "会说离愁千万般。"
  ],
  "title": "丑奴儿・采桑子"
 },
 {
  "id": 1329,
  "author": "辛弃疾",
  "paragraphs": [
   "掷地刘郎玉斗，挂帆西子扁舟。",
   "千古风流今在此，万里功名莫放休。",
   "君王三百州。",
   "燕雀岂知鸿鹄，貂蝉元出兜鍪。",
   "却笑泸溪如斗大，肯把牛刀试手不。",
   "寿君双玉瓯。"
  ],
  "title": "破阵子"
 },
 {
  "id": 1330,
  "author": "辛弃疾",
  "paragraphs": [
   "醉里挑灯看剑，梦回吹角连营。",
   "八百里分麾下炙，五十弦翻塞外声。",
   "沙场秋点兵。",
   "马作的卢飞快，弓如霹雳弦惊。",
   "了却君王天下事，赢得生前身後名。",
   "可怜白发生。"
  ],
  "title": "破阵子"
 },
 {
  "id": 1331,
  "author": "辛弃疾",
  "paragraphs": [
   "左手把青霓，右手挟明月。",
   "吾使丰隆前导，叫开阊阖。",
   "周游上下，径入寥天一。",
   "览县圃，万斛泉，千丈石。",
   "钧天广乐，燕我瑶之席。",
   "帝饮予觞甚乐，赐汝苍璧。",
   "嶙峋突兀，正在一丘壑。",
   "余马怀，仆夫悲，下恍惚。"
  ],
  "title": "千年调"
 },
 {
  "id": 1332,
  "author": "辛弃疾",
  "paragraphs": [
   "水纵横，山远近。",
   "拄杖占千顷。",
   "老眼羞将，水底看山影。",
   "试教水动山摇，吾生堪笑，似此个、青山无定。",
   "一瓢饮。",
   "人问翁爱飞泉，来寻个中静。",
   "绕屋生喧，怎做静中境。",
   "我眠君且归休，维摩方丈，待天女、散花时问。"
  ],
  "title": "祝英台近"
 },
 {
  "id": 1333,
  "author": "辛弃疾",
  "paragraphs": [
   "绿杨堤，青草渡。",
   "花片水流去。",
   "百舌声中，唤起海棠睡。",
   "断肠几点愁红，蹄痕犹在，多应怨、夜来风雨。",
   "别情苦。",
   "马蹄踏遍长亭，归期又成误。",
   "帘卷青楼，回首在何处。",
   "画梁燕子双双，能言能语，不解说、相思一句。"
  ],
  "title": "祝英台近"
 },
 {
  "id": 1334,
  "author": "辛弃疾",
  "paragraphs": [
   "看君人物汉西都。",
   "过吾庐。",
   "笑谈初。",
   "便说公卿，元自要通儒。",
   "一自梅花开了後，长怕说，赋归欤。",
   "而今别恨满江湖。",
   "怎消除。",
   "算何如。",
   "杖屦当时，闻早放教疏。",
   "今代故交新贵後，浑不寄，数行书。"
  ],
  "title": "江神子・江城子"
 },
 {
  "id": 1335,
  "author": "辛弃疾",
  "paragraphs": [
   "云烟草树。",
   "山北山南雨。",
   "溪上行人相背去。",
   "惟有啼鸦一处。",
   "门前万斛春寒。",
   "梅花可�纱莶小�",
   "使我长忘酒易，要君不作诗难。"
  ],
  "title": "清平乐"
 },
 {
  "id": 1336,
  "author": "辛弃疾",
  "paragraphs": [
   "莫笑吾家苍壁小，棱层势欲摩空。",
   "相知惟有主人翁。",
   "有心雄泰华，无意巧玲珑。",
   "天作高山谁得料，解嘲试倩扬雄。",
   "君看当日仲尼穷。",
   "从人贤子贡，自欲学周公。"
  ],
  "title": "临江仙"
 },
 {
  "id": 1337,
  "author": "辛弃疾",
  "paragraphs": [
   "记取年年为寿客，只今明月相随。",
   "莫教弦管便生衣。",
   "引壶觞自酌，须富贵何时。",
   "入手清风词更好，细书白茧乌丝。",
   "海山问我几时归。",
   "枣瓜如可啖，直欲觅安期。"
  ],
  "title": "临江仙"
 },
 {
  "id": 1338,
  "author": "辛弃疾",
  "paragraphs": [
   "忆醉三山芳树下，几层风韵忘怀。",
   "黄金颜色五花开。",
   "味如庐橘熟。",
   "贵似荔枝来。",
   "闻道商山馀四老，橘中自酿秋醅。",
   "试呼名品细推排。",
   "重重香腑脏，偏殢圣贤杯。"
  ],
  "title": "临江仙"
 },
 {
  "id": 1339,
  "author": "辛弃疾",
  "paragraphs": [
   "日日老莱衣。",
   "更解风流蜡凤嬉。",
   "膝上放教文度去，须知。",
   "要使人看玉树枝。",
   "剩记乃翁诗。",
   "绿水红莲觅旧题。",
   "归骑春衫花满路，相期。",
   "来岁流觞曲水时。"
  ],
  "title": "南乡子"
 },
 {
  "id": 1340,
  "author": "辛弃疾",
  "paragraphs": [
   "有无一理谁差别。",
   "乐令区区浑未达。",
   "事言无处未尝无，试把所无凭理说。",
   "伯夷饥采西山蕨。",
   "何异捣齑餐杵铁。",
   "仲尼去卫又之陈，此是乘车入鼠穴。"
  ],
  "title": "玉楼春"
 },
 {
  "id": 1341,
  "author": "辛弃疾",
  "paragraphs": [
   "客来底事逢迎晚。",
   "竹里鸣禽寻未见。",
   "日高犹苦圣贤中，门外谁酣蛮触战。",
   "多方为渴寻泉遍。",
   "何日成阴松种满。",
   "不辞长向水云来，只怕频烦鱼鸟倦。"
  ],
  "title": "玉楼春"
 },
 {
  "id": 1342,
  "author": "辛弃疾",
  "paragraphs": [
   "何人半夜推山去。",
   "四面浮云猜是汝。",
   "常时相对两三峰，走遍溪头无觅处。",
   "西风瞥起云横渡。",
   "忽见东南天一柱。",
   "老僧拍手笑相夸，且喜青山依旧住。"
  ],
  "title": "玉楼春"
 },
 {
  "id": 1343,
  "author": "辛弃疾",
  "paragraphs": [
   "青山不会乘云去。",
   "怕有愚公惊著汝。",
   "人间踏地出租钱，借使移将无著处。",
   "三星昨夜光移度。",
   "妙语来题桥上柱。",
   "黄花不插满头归，定倩白云遮且住。"
  ],
  "title": "玉楼春"
 },
 {
  "id": 1344,
  "author": "辛弃疾",
  "paragraphs": [
   "少年才把笙歌�选�",
   "夏日非长秋夜短。",
   "因他老病不相饶，把好心情都做懒。",
   "故人别後书来劝。",
   "乍可停杯强吃饭。",
   "云何相遇酒边时，却道达人须饮满。"
  ],
  "title": "玉楼春"
 },
 {
  "id": 1345,
  "author": "辛弃疾",
  "paragraphs": [
   "君如九酝台黏�选�",
   "我似茅柴风味短。",
   "几时秋水美人来，长恐扁舟乘兴懒。",
   "高怀自饮无人劝。",
   "马有青刍奴白饭。",
   "向来珠履玉簪人，颇觉斗量车载满。"
  ],
  "title": "玉楼春"
 },
 {
  "id": 1346,
  "author": "辛弃疾",
  "paragraphs": [
   "狂歌击碎村醪�选�",
   "欲舞还怜衫袖短。",
   "身如溪上钓矶闲，心似道旁官堠懒。",
   "山中有酒提壶劝。",
   "好语多君堪鮓饭。",
   "至今有句落人间，渭水西风黄叶满。"
  ],
  "title": "玉楼春"
 },
 {
  "id": 1347,
  "author": "辛弃疾",
  "paragraphs": [
   "趁得东风汗漫游。",
   "见他歌後怎生愁。",
   "事如芳草春长在，人似浮云影不留。",
   "眉黛敛，眼波流。",
   "十年薄幸谩扬州。",
   "明朝短棹轻衫梦，只在溪南罨画楼。"
  ],
  "title": "鹧鸪天"
 },
 {
  "id": 1348,
  "author": "辛弃疾",
  "paragraphs": [
   "叹息频年廪未高。",
   "新词空贺此丘遭。",
   "遥知醉帽时时落，见说吟鞭步步摇。",
   "乾玉唾，秃锥毛。",
   "只今明月费招邀。",
   "最怜乌鹊南飞句，不解风流见二乔。"
  ],
  "title": "鹧鸪天"
 },
 {
  "id": 1349,
  "author": "辛弃疾",
  "paragraphs": [
   "戏马台前秋雁飞。",
   "管弦歌舞更旌旗。",
   "要知黄菊清高处，不入当年二谢诗。",
   "倾白酒，绕东篱。",
   "只於陶令有心期。",
   "明朝重九浑潇洒，莫使尊前欠一枝。"
  ],
  "title": "鹧鸪天"
 },
 {
  "id": 1350,
  "author": "辛弃疾",
  "paragraphs": [
   "水荇参差动绿波。",
   "一池蛇影噤群蛙。",
   "因风野鹤饥犹舞，积雨山栀病不花。",
   "名利处，战争多。",
   "门前蛮触日干戈。",
   "不知更有槐安国，梦觉南柯日未斜。"
  ],
  "title": "鹧鸪天"
 },
 {
  "id": 1351,
  "author": "辛弃疾",
  "paragraphs": [
   "出处从来自不齐。",
   "後车方载太公归。",
   "谁知孤竹夷齐子，正向空山赋采薇。",
   "黄菊嫩，晚香枝。",
   "一般同是采花时。",
   "蜂儿辛苦多官府，蝴蝶花间自在飞。"
  ],
  "title": "鹧鸪天"
 },
 {
  "id": 1352,
  "author": "辛弃疾",
  "paragraphs": [
   "秋水长廊水石间。",
   "有谁来共听潺湲。",
   "羡君人物东西晋，分我诗名大小山。",
   "穷自乐，懒方闲。",
   "人间路窄酒杯宽。",
   "看君不了痴儿事，又似风流靖长官。"
  ],
  "title": "鹧鸪天"
 },
 {
  "id": 1353,
  "author": "辛弃疾",
  "paragraphs": [
   "壮岁旌旗拥万夫。",
   "锦襜突骑渡江初。",
   "燕兵夜娖银胡�睿�汉箭朝飞金仆姑。",
   "追往事，叹今吾。",
   "春风不染白髭须。",
   "都将万字平戎策，换得东家种树书。"
  ],
  "title": "鹧鸪天"
 },
 {
  "id": 1354,
  "author": "辛弃疾",
  "paragraphs": [
   "上巳风光好放怀。",
   "忆君犹未看花回。",
   "茂林映带谁家竹，曲水流传第几杯。",
   "摛锦绣，写玫瑰。",
   "长年富贵属多才。",
   "要知此日生男好，曾有周公祓禊来。"
  ],
  "title": "鹧鸪天"
 },
 {
  "id": 1355,
  "author": "辛弃疾",
  "paragraphs": [
   "去岁君家把酒杯。",
   "雪中曾见牡丹开。",
   "而今纨扇薰风里，又见疏枝月下梅。",
   "欢几许，醉方回。",
   "明朝归路有人摧。",
   "低声待向他家道，带得歌声满耳来。"
  ],
  "title": "鹧鸪天"
 },
 {
  "id": 1356,
  "author": "辛弃疾",
  "paragraphs": [
   "溪边白鹭。",
   "来吾告汝。",
   "溪里鱼儿堪数。",
   "主人怜汝汝怜鱼，要物我、欣然一处。",
   "白沙远浦。",
   "青泥别渚。",
   "剩有虾跳鳅舞。",
   "任君飞去饱时来，看头上、风吹一缕。"
  ],
  "title": "鹊桥仙"
 },
 {
  "id": 1357,
  "author": "辛弃疾",
  "paragraphs": [
   "画栋新垂帘幕，华灯未放笙歌。",
   "一杯潋滟泛金波。",
   "先向太夫人贺。",
   "富贵吾应自有，功名不用渠多。",
   "只将绿鬓抵羲娥。",
   "金印须教斗大。"
  ],
  "title": "西江月"
 },
 {
  "id": 1358,
  "author": "辛弃疾",
  "paragraphs": [
   "风月亭危致爽，管弦声脆休催。",
   "主人只是旧时怀。",
   "锦瑟旁边须醉。",
   "玉殿何须侬去，沙堤只要公来。",
   "看看红药又翻阶。",
   "趁取西湖春会。"
  ],
  "title": "西江月"
 },
 {
  "id": 1359,
  "author": "辛弃疾",
  "paragraphs": [
   "贪数明朝重九。",
   "不知过了中秋。",
   "人生有得许多愁。",
   "惟有黄花如旧。",
   "万象亭中殢酒。",
   "九江阁上扶头。",
   "城鸦唤我醉归休。",
   "细雨斜风时候。"
  ],
  "title": "西江月"
 },
 {
  "id": 1360,
  "author": "辛弃疾",
  "paragraphs": [
   "醉里且贪欢笑，要愁那得工夫。",
   "近来始觉古人书。",
   "信著全无是处。",
   "昨夜松边醉倒，问松我醉何如。",
   "只疑松动要来扶。",
   "以手推松曰去。"
  ],
  "title": "西江月"
 },
 {
  "id": 1361,
  "author": "辛弃疾",
  "paragraphs": [
   "江头日日打头风。",
   "憔悴归来邴曼容。",
   "郑贾正应求死鼠，叶公岂是好真龙。",
   "孰居无事陪犀首，未办求封遇万松。",
   "却笑千年曹孟德，梦中相对也龙锺。"
  ],
  "title": "瑞鹧鸪"
 },
 {
  "id": 1362,
  "author": "辛弃疾",
  "paragraphs": [
   "期思溪上日千回。",
   "樟木桥边酒数杯。",
   "人影不随流水去，醉颜重带少年来。",
   "疏蝉响涩林逾静，冷蝶飞轻菊半开。",
   "不是长卿终慢世，只缘多病又非才。"
  ],
  "title": "瑞鹧鸪"
 },
 {
  "id": 1363,
  "author": "辛弃疾",
  "paragraphs": [
   "无心云自来还去。",
   "元共青山相尔汝。",
   "霎时迎雨障崔嵬，雨过却寻归路处。",
   "侵天翠竹何曾度。",
   "遥见屹然星砥柱。",
   "今朝不管乱云深，来伴仙翁山下住。"
  ],
  "title": "玉楼春"
 },
 {
  "id": 1364,
  "author": "辛弃疾",
  "paragraphs": [
   "瘦筇倦作登高去。",
   "却怕黄花相尔汝。",
   "岭头拭目望龙安，更在云烟遮断处。",
   "思量落帽人风度。",
   "休说当年功纪柱。",
   "谢公直是爱东山，毕竟东山留不住。"
  ],
  "title": "玉楼春"
 },
 {
  "id": 1365,
  "author": "辛弃疾",
  "paragraphs": [
   "风前欲劝春光住。",
   "春在城南芳草路。",
   "未随流落水边花，且作飘零泥上絮。",
   "镜中已觉星星误。",
   "人不负春春自负。",
   "梦回人远许多愁，只在梨花风雨处。"
  ],
  "title": "玉楼春"
 },
 {
  "id": 1366,
  "author": "辛弃疾",
  "paragraphs": [
   "悠悠莫向文山去。",
   "要把襟裾牛马汝。",
   "遥知书带草边行，正在雀罗门里住。",
   "平生插架昌黎句。",
   "不似拾柴东野苦。",
   "侵天且拟凤凰巢，扫地从他鸖鹆舞。"
  ],
  "title": "玉楼春"
 },
 {
  "id": 1367,
  "author": "辛弃疾",
  "paragraphs": [
   "琵琶亭畔多芳草。",
   "时对香炉峰一笑。",
   "偶然重傍玉溪东，不是白头谁觉老。",
   "普陀大士神通妙。",
   "影入石头光了了。",
   "看来持献可无言，长似慈悲颜色好。"
  ],
  "title": "玉楼春"
 },
 {
  "id": 1368,
  "author": "辛弃疾",
  "paragraphs": [
   "江头一带斜阳树。",
   "总是六朝人住处。",
   "悠悠兴废不关心，惟有沙洲双白鹭。",
   "仙人矶下多风雨。",
   "好卸征帆留不住。",
   "直须抖擞尽尘埃，却趁新凉秋水去。"
  ],
  "title": "玉楼春"
 },
 {
  "id": 1369,
  "author": "辛弃疾",
  "paragraphs": [
   "少年风月，少年歌舞，老去方知堪羡。",
   "叹折腰、五斗赋归来，问走了、羊肠几遍。",
   "高车驷马，金章紫绶，传语渠侬稳便。",
   "问东湖、带得几多春，且看凌云笔健。"
  ],
  "title": "鹊桥仙"
 },
 {
  "id": 1370,
  "author": "辛弃疾",
  "paragraphs": [
   "剩欲读书已懒，只因多病长闲。",
   "听风听雨小窗眠。",
   "过了春光太半。",
   "往事如寻去鸟，清愁难解连环。",
   "流莺不肯入西园。",
   "唤起画梁飞燕。"
  ],
  "title": "西江月"
 },
 {
  "id": 1371,
  "author": "辛弃疾",
  "paragraphs": [
   "金粟如来出世，蕊宫仙子乘风。",
   "清香一袖意无穷。",
   "洗尽尘缘千种。",
   "长为西风作主，更居明月光中。",
   "十分秋意与玲珑。",
   "拼却今宵无梦。"
  ],
  "title": "西江月"
 },
 {
  "id": 1372,
  "author": "辛弃疾",
  "paragraphs": [
   "八万四千偈後，更谁妙语披襟。",
   "纫兰结佩有同心。",
   "唤取诗翁来饮。",
   "镂玉栽冰著句，高山流水知音。",
   "胸中不受一尘侵。",
   "却怕灵均独醒。"
  ],
  "title": "西江月"
 },
 {
  "id": 1373,
  "author": "辛弃疾",
  "paragraphs": [
   "年年黄菊滟秋风。",
   "更有拒霜红。",
   "黄似旧时宫额，红如此日芳容。",
   "青青未老，尊前要看，儿辈平戎。",
   "试酿西江为寿，西江绿水无穷。"
  ],
  "title": "朝中措"
 },
 {
  "id": 1374,
  "author": "辛弃疾",
  "paragraphs": [
   "溪回沙浅。",
   "红杏都开遍。",
   "鸂鶒不知春水暖。",
   "犹傍垂杨春岸。",
   "片帆千里轻船。",
   "行人想见敧眠。",
   "谁似先生高举，一行白鹭青天。"
  ],
  "title": "清平乐"
 },
 {
  "id": 1375,
  "author": "辛弃疾",
  "paragraphs": [
   "明月到今宵，长是不如人约。",
   "想见广寒宫殿，正云梳风掠。",
   "夜深休更唤笙歌，檐头雨声恶。",
   "不是小山词就，这一场寥索。"
  ],
  "title": "好事近"
 },
 {
  "id": 1376,
  "author": "辛弃疾",
  "paragraphs": [
   "云气上林梢，毕竟非空非色。",
   "风景不随人去，到而今留得。",
   "老无情味到篇章，诗债怕人索。",
   "却笑近来林下，有许多词客。"
  ],
  "title": "好事近"
 },
 {
  "id": 1377,
  "author": "辛弃疾",
  "paragraphs": [
   "江摇病眼昏如雾。",
   "送愁直到津头路。",
   "归念乐天诗。",
   "人生足别离。",
   "云屏深夜语。",
   "梦到君知否。",
   "玉箸莫偷垂。",
   "断肠天不知。"
  ],
  "title": "菩萨蛮"
 },
 {
  "id": 1378,
  "author": "辛弃疾",
  "paragraphs": [
   "西风都是行人恨。",
   "马头渐喜归期近。",
   "试上小红楼。",
   "飞鸿字字愁。",
   "阑干闲倚处。",
   "一带山无数。",
   "不似远山横。",
   "秋波相共明。"
  ],
  "title": "菩萨蛮"
 },
 {
  "id": 1379,
  "author": "辛弃疾",
  "paragraphs": [
   "功名饱听儿童说。",
   "看公两眼明如月。",
   "万里勒燕然。",
   "老人书一编。",
   "玉阶方寸地。",
   "好趁风云会。",
   "他日赤松游。",
   "依然万户侯。"
  ],
  "title": "菩萨蛮"
 },
 {
  "id": 1380,
  "author": "辛弃疾",
  "paragraphs": [
   "送君直上金銮殿。",
   "情知不久须相见。",
   "一日甚三秋。",
   "愁来不自由。",
   "九重天一笑。",
   "定是留中了。",
   "白发少经过。",
   "此时愁奈何。"
  ],
  "title": "菩萨蛮"
 },
 {
  "id": 1381,
  "author": "辛弃疾",
  "paragraphs": [
   "人间岁月堂堂去。",
   "劝君快上青云路。",
   "圣处一灯传。",
   "工夫萤雪边。",
   "曲生风味恶。",
   "辜负西窗约。",
   "沙岸片帆开。",
   "寄书无雁来。"
  ],
  "title": "菩萨蛮"
 },
 {
  "id": 1382,
  "author": "辛弃疾",
  "paragraphs": [
   "红牙签上群仙格。",
   "翠罗盖底倾城色。",
   "和雨泪阑干。",
   "沈香亭北看。",
   "东风休放去。",
   "怕有流莺诉。",
   "试问赏花人。",
   "晓妆匀未匀。"
  ],
  "title": "菩萨蛮"
 },
 {
  "id": 1383,
  "author": "辛弃疾",
  "paragraphs": [
   "君家玉雪花如屋。",
   "未应山下成三宿。",
   "啼鸟几曾催。",
   "西风犹未来。",
   "山房连石径。",
   "云卧衣裳冷。",
   "倩得李延年。",
   "清歌送上天。"
  ],
  "title": "菩萨蛮"
 },
 {
  "id": 1384,
  "author": "辛弃疾",
  "paragraphs": [
   "晚来云淡秋光薄，落日晴天。",
   "落日晴天。",
   "堂上风斜画烛烟。",
   "从渠去买人间恨，字字都圆。",
   "字字都圆。",
   "肠断西风十四弦。"
  ],
  "title": "丑奴儿・采桑子"
 },
 {
  "id": 1385,
  "author": "辛弃疾",
  "paragraphs": [
   "寻常中酒扶头後，歌舞支持。",
   "歌舞支持。",
   "谁把新词唤住伊。",
   "临歧也有旁人笑，笑己争知。",
   "笑己争知。",
   "明月楼空燕子飞。"
  ],
  "title": "丑奴儿・采桑子"
 },
 {
  "id": 1386,
  "author": "辛弃疾",
  "paragraphs": [
   "此生自断天休问，独倚危楼。",
   "独倚危楼。",
   "不信人间别有愁。",
   "君来正是眠时节，君且归休。",
   "君且归休。",
   "说与西风一任秋。"
  ],
  "title": "丑奴儿・采桑子"
 },
 {
  "id": 1387,
  "author": "辛弃疾",
  "paragraphs": [
   "近来愁似天来大，谁解相怜。",
   "谁解相怜。",
   "又把愁来做个天。",
   "都将今古无穷事，放在愁边。",
   "放在愁边。",
   "却自移家向酒泉。"
  ],
  "title": "丑奴儿・采桑子"
 },
 {
  "id": 1388,
  "author": "辛弃疾",
  "paragraphs": [
   "年年索尽梅花笑，疏影黄昏。",
   "疏影黄昏。",
   "香满东风月一痕。",
   "清诗冷落无人寄，雪艳冰魂。",
   "雪艳冰魂。",
   "浮玉溪头烟树村。"
  ],
  "title": "丑奴儿・采桑子"
 },
 {
  "id": 1389,
  "author": "辛弃疾",
  "paragraphs": [
   "寿酒同斟喜有馀。",
   "朱颜却对白髭须。",
   "两人百岁恰乘除。",
   "婚嫁剩添儿女拜，平安频拆外家书。",
   "年年堂上寿星图。"
  ],
  "title": "浣溪沙"
 },
 {
  "id": 1390,
  "author": "辛弃疾",
  "paragraphs": [
   "歌串如珠个个匀。",
   "被花勾引笑和颦。",
   "向来惊动画梁尘。",
   "莫倚笙歌多乐事，相看红紫又抛人。",
   "旧巢还有燕泥新。"
  ],
  "title": "浣溪沙"
 },
 {
  "id": 1391,
  "author": "辛弃疾",
  "paragraphs": [
   "父老争言雨水匀。",
   "眉头不似去年颦。",
   "殷勤谢却甑中尘。",
   "啼鸟有时能劝客，小桃无赖已撩人。",
   "梨花也作白头新。"
  ],
  "title": "浣溪沙"
 },
 {
  "id": 1392,
  "author": "辛弃疾",
  "paragraphs": [
   "这里裁诗话别离。",
   "那边应是望归期。",
   "人言心急马行迟。",
   "去雁无凭传锦字，春泥抵死污人衣。",
   "海棠过了有荼シ。"
  ],
  "title": "浣溪沙"
 },
 {
  "id": 1393,
  "author": "辛弃疾",
  "paragraphs": [
   "妙手都无斧凿瘢。",
   "饱参佳处却成颦。",
   "恰如春入浣花村。",
   "笔墨今宵光有艳，管弦从此悄无言。",
   "主人席次两眉轩。"
  ],
  "title": "浣溪沙"
 },
 {
  "id": 1394,
  "author": "辛弃疾",
  "paragraphs": [
   "句里明珠字字排。",
   "多情应也被春催。",
   "怪得名花和泪送，雨中栽。",
   "赤脚未安芳斛稳，娥眉早把橘枝来。",
   "报道锦薰笼底下，麝脐开。"
  ],
  "title": "添字浣溪沙・山花子"
 },
 {
  "id": 1395,
  "author": "辛弃疾",
  "paragraphs": [
   "记得瓢泉快活时。",
   "长年耽酒更吟诗。",
   "蓦地捉将来断送，老头皮。",
   "绕屋人扶行不得，闲窗学得鹧鸪啼。",
   "却有杜鹃能劝道，不如归。"
  ],
  "title": "添字浣溪沙・山花子"
 },
 {
  "id": 1396,
  "author": "辛弃疾",
  "paragraphs": [
   "日日闲看燕子飞。",
   "旧巢新垒画帘低。",
   "玉历今朝推戊己，住衔泥。",
   "先自春光留不住，那堪更著子规啼。",
   "一阵晚香吹不断，落花溪。"
  ],
  "title": "添字浣溪沙・山花子"
 },
 {
  "id": 1397,
  "author": "辛弃疾",
  "paragraphs": [
   "杨柳温柔是故乡。",
   "纷纷蜂蝶去年场。",
   "大率一春风雨事，最难量。",
   "满把携来红粉面，堆盘更觉紫芝香。",
   "幸自曲生闲去了，又教忙。"
  ],
  "title": "添字浣溪沙・山花子"
 },
 {
  "id": 1398,
  "author": "辛弃疾",
  "paragraphs": [
   "僧窗夜雨。",
   "茶鼎熏炉宜小住。",
   "却恨春风。",
   "勾引诗来恼杀翁。",
   "狂歌未可。",
   "且把一尊料理我。",
   "我到亡何。",
   "却听侬家陌上歌。"
  ],
  "title": "减字木兰花"
 },
 {
  "id": 1399,
  "author": "辛弃疾",
  "paragraphs": [
   "昨朝官告。",
   "一百五年村父老。",
   "更莫惊疑。",
   "刚道人生七十稀。",
   "使君喜见。",
   "恰限华堂开寿宴。",
   "问寿如何。",
   "百代儿孙拥太婆。"
  ],
  "title": "减字木兰花"
 },
 {
  "id": 1400,
  "author": "辛弃疾",
  "paragraphs": [
   "态浓意远。",
   "眉颦笑浅。",
   "薄罗衣窄絮风软。",
   "鬓云欺翠卷。",
   "南园花树春光暖。",
   "红香径里榆钱满。",
   "欲上秋千又惊懒。",
   "且归休怕晚。"
  ],
  "title": "醉太平"
 },
 {
  "id": 1401,
  "author": "辛弃疾",
  "paragraphs": [
   "仙机似欲织纤罗。",
   "仿佛度金梭。",
   "无奈玉纤何。",
   "却弹作、清商恨多。",
   "珠帘影里，如花半面，绝胜隔帘歌。",
   "世路苦风波。",
   "且痛饮、公无度河。"
  ],
  "title": "太常引"
 },
 {
  "id": 1402,
  "author": "辛弃疾",
  "paragraphs": [
   "论公耆德旧宗英。",
   "吴季子、百馀龄。",
   "奉使老於行。",
   "更看舞、听歌最精。",
   "须同卫武，九十入相，绿竹自青青。",
   "富贵出长生。",
   "记门外、清溪姓彭。"
  ],
  "title": "太常引"
 },
 {
  "id": 1403,
  "author": "辛弃疾",
  "paragraphs": [
   "君如梁上燕。",
   "妾如手中扇。",
   "团团青影双双伴。",
   "秋来肠欲断。",
   "黄昏泪眼。",
   "秋来肠欲断。",
   "青山隔岸。",
   "但咫尺、如天远。",
   "病来只谢傍人劝。",
   "龙华三会愿。",
   "龙华三会愿。"
  ],
  "title": "东坡引"
 },
 {
  "id": 1404,
  "author": "辛弃疾",
  "paragraphs": [
   "花梢红未足。",
   "条破惊新绿。",
   "重帘下遍阑干曲。",
   "有人春睡熟。",
   "有人春睡熟。",
   "鸣禽破梦，云偏目蹙。",
   "起来香腮褪红玉。",
   "花时爱与愁相续。",
   "罗裙过半幅。",
   "罗裙过半幅。"
  ],
  "title": "东坡引"
 },
 {
  "id": 1405,
  "author": "辛弃疾",
  "paragraphs": [
   "长夜偏冷添被儿。",
   "枕头儿、移了又移。",
   "我自是笑别人底，却元来、当局者迷。",
   "如今只恨因缘浅，也不曾、抵死恨伊。",
   "合手下、安排了，那筵席、须有散时。"
  ],
  "title": "恋绣衾"
 },
 {
  "id": 1406,
  "author": "辛弃疾",
  "paragraphs": [
   "牡丹昨夜方开遍。",
   "毕竟是、今年春晚。",
   "荼シ付与薰风管。",
   "燕子忙时莺懒。",
   "多病起、日长人倦。",
   "不待得、酒阑歌散。",
   "副能得见茶瓯面。",
   "却早安排肠断。"
  ],
  "title": "杏花天"
 },
 {
  "id": 1407,
  "author": "辛弃疾",
  "paragraphs": [
   "走去走来三百里，五日以为期。",
   "六日归时已是疑。",
   "应是望多时。",
   "鞭个马儿归去也，心急马行迟。",
   "不免相烦喜鹊儿。",
   "先报那人知。"
  ],
  "title": "武陵春"
 },
 {
  "id": 1408,
  "author": "辛弃疾",
  "paragraphs": [
   "归去未。",
   "风雨送春行李。",
   "一枕离愁头澈尾。",
   "如何消遣是。",
   "遥想归舟天际。",
   "绿鬓珑璁慵理。",
   "好梦未成莺唤起。",
   "粉香犹有殢。"
  ],
  "title": "谒金门"
 },
 {
  "id": 1409,
  "author": "辛弃疾",
  "paragraphs": [
   "流水无情，潮到空城头尽白，离歌一曲怨残阳。",
   "断人肠。",
   "东风官柳舞雕墙。",
   "三十六宫花溅泪，春声何处说兴亡。",
   "燕双双。"
  ],
  "title": "酒泉子"
 },
 {
  "id": 1410,
  "author": "辛弃疾",
  "paragraphs": [
   "暮山层碧。",
   "掠岸西风急。",
   "一叶软红深处，应不是、利名客。",
   "玉人还伫立。",
   "绿窗生怨泣。",
   "万里衡阳归恨，先倩雁、寄消息。"
  ],
  "title": "霜天晓角"
 },
 {
  "id": 1411,
  "author": "辛弃疾",
  "paragraphs": [
   "隐隐轻雷，雨声不受春回护。",
   "落梅如许。",
   "吹尽墙边去。",
   "春水无情，碍断溪南路。",
   "凭谁诉。",
   "寄声传语。",
   "没个人知处。"
  ],
  "title": "点绛唇"
 },
 {
  "id": 1412,
  "author": "辛弃疾",
  "paragraphs": [
   "梅子褪花时，直与黄梅接。",
   "烟雨几曾开，一春江里活。",
   "富贵使人忙，也有闲时节。",
   "莫作路旁花，长教人看杀。"
  ],
  "title": "生查子"
 },
 {
  "id": 1413,
  "author": "辛弃疾",
  "paragraphs": [
   "悠悠万世功，矻矻当年苦。",
   "鱼自入深渊，人自居平土。",
   "红日又西沉，白浪长东去。",
   "不是望金山，我自思量禹。"
  ],
  "title": "生查子"
 },
 {
  "id": 1414,
  "author": "辛弃疾",
  "paragraphs": [
   "夜雨剪残春韭。",
   "明日重斟别酒。",
   "君去问曹瞒。",
   "好公安。",
   "试看如今白发。",
   "却为中年离别。",
   "风雨正崔嵬。",
   "早归来。"
  ],
  "title": "昭君怨"
 },
 {
  "id": 1415,
  "author": "辛弃疾",
  "paragraphs": [
   "锦帐如云处。",
   "高不知重数。",
   "夜深银烛泪成行，算都把、心期付。",
   "莫待燕飞泥污。",
   "问花花诉。",
   "不知花定有情无，似却怕、新词妒。"
  ],
  "title": "一落索"
 },
 {
  "id": 1416,
  "author": "辛弃疾",
  "paragraphs": [
   "一天霜月明，几处砧声起。",
   "客梦已难成，秋色无边际。",
   "旦夕是重阳，菊有黄花蕊。",
   "只怕又登高，未饮心先醉。"
  ],
  "title": "生查子"
 },
 {
  "id": 1417,
  "author": "辛弃疾",
  "paragraphs": [
   "老子当年，饱经惯、花期酒约。",
   "行乐处，轻裘缓带，绣鞍金络。",
   "明月楼台箫鼓夜，梨花院落秋千索。",
   "共何人、对饮五三锺，颜如玉。",
   "嗟往事，空萧索。",
   "怀新恨，又飘泊。",
   "但年来何待，许多幽独。",
   "海水连天凝望远，山风吹雨征衫薄。",
   "向此际、羸马独駸駸，情怀恶。"
  ],
  "title": "满江红"
 },
 {
  "id": 1418,
  "author": "辛弃疾",
  "paragraphs": [
   "与君欲赴西楼约。",
   "西楼风急征衫薄。",
   "且莫上兰舟。",
   "怕人青泪流。",
   "临风横玉管。",
   "声散江天满。",
   "一夜旅中愁。",
   "蛩吟不忍休。"
  ],
  "title": "菩萨蛮"
 },
 {
  "id": 1419,
  "author": "辛弃疾",
  "paragraphs": [
   "尘洒衣裾客路长。",
   "霜林已晚，秋蕊犹香。",
   "别离触处是悲凉。",
   "梦里青楼，不忍思量。",
   "天字沈沈落日黄。",
   "云遮望眼，山割愁肠。",
   "满怀珠玉泪浪浪。",
   "欲倩西风，吹到兰房。"
  ],
  "title": "一翦梅"
 },
 {
  "id": 1420,
  "author": "辛弃疾",
  "paragraphs": [
   "歌罢尊空月坠西。",
   "百花门外，烟翠霏微。",
   "降纱笼烛照于飞。",
   "归去来兮。",
   "归去来兮。",
   "酒入香腮分外宜。",
   "行行问道，还肯相随。",
   "娇羞无力应人迟。",
   "何幸如之。",
   "何幸如之。"
  ],
  "title": "一翦梅"
 },
 {
  "id": 1421,
  "author": "辛弃疾",
  "paragraphs": [
   "妙龄秀发，湛灵台一点，天然奇绝。",
   "万壑千岩归健笔，扫尽平山风月。",
   "雪里疏梅，霜头寒菊，迥与馀花别。",
   "识人青眼，慨然怜我疏拙。",
   "遐想後日娥眉，两山横黛，谈笑风生颊。",
   "握手论文情极处，冰玉一时清洁。",
   "扫断尘劳，招呼萧散，满酌金蕉叶。",
   "醉乡深处，不知天地空阔。"
  ],
  "title": "念奴娇"
 },
 {
  "id": 1422,
  "author": "辛弃疾",
  "paragraphs": [
   "留仙初试砑罗裙。",
   "小腰身。",
   "可怜人。",
   "江国幽香，曾向雪中闻。",
   "过尽东园桃与李，还见此，一枝春。",
   "庾郎襟度最清真。",
   "挹芳尘。",
   "便情亲。",
   "南馆花深，清夜驻行云。",
   "拼却日高呼不起，灯半灭，酒微醺。"
  ],
  "title": "江城子"
 },
 {
  "id": 1423,
  "author": "辛弃疾",
  "paragraphs": [
   "烟花丛里不宜他。",
   "绝似好人家。",
   "淡妆娇面，轻注朱唇，一朵梅花。",
   "相逢比著年时节，顾意又争些。",
   "来朝去也，莫因别个，忘了人咱。"
  ],
  "title": "眼儿媚"
 },
 {
  "id": 1424,
  "author": "辛弃疾",
  "paragraphs": [
   "翦烛西窗夜未阑。",
   "酒豪诗兴两联绵。",
   "香喷瑞兽金三尺，人插云梳玉一弯。",
   "倾笑语，捷飞泉。",
   "觥筹到手莫留连。",
   "明朝再作东阳约，肯把鸾胶续断弦。"
  ],
  "title": "鹧鸪天"
 },
 {
  "id": 1425,
  "author": "辛弃疾",
  "paragraphs": [
   "萱草齐阶，芭蕉弄叶。",
   "乱红点点团香蝶。",
   "过墙一阵海棠风，隔帘几处梨花雪。",
   "愁满芳心，酒潮红颊。",
   "年年此际伤离别。",
   "不妨横管小楼中，夜阑吹断千山月。"
  ],
  "title": "踏莎行"
 },
 {
  "id": 1426,
  "author": "辛弃疾",
  "paragraphs": [
   "莺未老。",
   "花谢东风扫。",
   "秋千人倦彩绳闲，又被清明过了。",
   "日长减破夜长眠，别听笙箫吹晓。",
   "锦笺封与怨春诗，寄与归云缥缈。"
  ],
  "title": "□□□"
 },
 {
  "id": 1427,
  "author": "辛弃疾",
  "paragraphs": [
   "山共水。",
   "美满一千馀里。",
   "不避晓行并早起。",
   "此情都为你。",
   "不怕与人尤殢。",
   "只怕被人调戏。",
   "因甚无个阿鹊地。",
   "没工夫说里。"
  ],
  "title": "谒金门"
 },
 {
  "id": 1428,
  "author": "辛弃疾",
  "paragraphs": [
   "春动酒旗风，野店芳醪留客。",
   "系马水边幽寺，有梨花如雪。",
   "山僧欲看醉魂醒，茗碗泛香白。",
   "微记碧苔归路，袅一鞭春色。"
  ],
  "title": "好事近"
 },
 {
  "id": 1429,
  "author": "辛弃疾",
  "paragraphs": [
   "花月赏心天，抬举多情诗客。",
   "取次锦袍须贳，爱春醅浮雪。",
   "黄鹂何处故飞来，点破野雪白。",
   "一点暗红犹在，正不禁风色。"
  ],
  "title": "好事近"
 },
 {
  "id": 1430,
  "author": "辛弃疾",
  "paragraphs": [
   "春意满西湖，湖上柳黄时节。",
   "濒水雾窗云户，贮楚宫人物。",
   "一年管领好花枝，东风共披拂。",
   "已约醉骑双凰，玩三山风月。"
  ],
  "title": "好事近"
 },
 {
  "id": 1431,
  "author": "辛弃疾",
  "paragraphs": [
   "客子久不到，好景为君留。",
   "西楼著意吟赏，何必问更筹。",
   "唤起一天明月，照我满怀冰雪，浩荡百川流。",
   "鲸饮未吞海，剑气已横秋。",
   "野光浮。",
   "天宇迥，物华幽。",
   "中州遗恨，不知今夜几人愁。",
   "谁念英雄老矣，不道功名蕞尔，决策尚悠悠。",
   "此事费分说，来日且扶头。"
  ],
  "title": "水调歌头"
 },
 {
  "id": 1432,
  "author": "辛弃疾",
  "paragraphs": [
   "风月小斋模画舫。",
   "绿窗朱户江湖样。",
   "酒是短桡歌是桨。",
   "和情放。",
   "醉乡稳到无风浪。",
   "自有拍浮千斛酿。",
   "从教日日蒲桃涨。",
   "门外独醒人也访。",
   "同俯仰。",
   "赏心却在鸱夷上。"
  ],
  "title": "渔家傲"
 },
 {
  "id": 1433,
  "author": "辛弃疾",
  "paragraphs": [
   "雪堂迁客。",
   "不得文章力。",
   "赋写曹刘兴废，千古事、泯陈迹。",
   "望中矶岸赤。",
   "直下江涛白。",
   "半夜一声长啸，悲天地、为予窄。"
  ],
  "title": "霜天晓角"
 },
 {
  "id": 1434,
  "author": "辛弃疾",
  "paragraphs": [
   "叹飘零。",
   "离多会少堪惊。",
   "又争如、天人有信，不同浮世难凭。",
   "占秋初、桂花散采，向夜久、银汉无声。",
   "凤驾催云，红帷卷月，泠泠一水会双星。",
   "素杼冷，临风休织，深诉隔年诚。",
   "飞光浅，青童语款，丹鹊桥平。",
   "看人间、争求新巧，纷纷女伴欢迎。",
   "避灯时、彩丝未整，拜月处、蛛网先成。",
   "谁念监州，萧条官舍，烛摇秋扇坐中庭。",
   "笑此夕、金钗无据，遗恨满蓬瀛。",
   "欹高枕，梧桐听雨，如是天明。"
  ],
  "title": "绿头鸭・多丽"
 },
 {
  "id": 1435,
  "author": "辛弃疾",
  "paragraphs": [
   "江头三月清明。",
   "柳风轻。",
   "巴峡谁知还是、洛阳城。",
   "春寂寂。",
   "娇滴滴。",
   "笑盈盈。",
   "一段乌丝阑上、记多情。"
  ],
  "title": "乌夜啼"
 },
 {
  "id": 1436,
  "author": "辛弃疾",
  "paragraphs": [
   "迢迢征路。",
   "又小舸、金陵去。",
   "西风黄叶，淡烟衰草，平沙将暮。",
   "回首高城，一步远如一步。",
   "江边朱户。",
   "忍追忆、分携处。",
   "今宵山馆，怎生禁得，许多愁绪。",
   "辛苦罗巾，搵取几行泪雨。"
  ],
  "title": "品令"
 },
 {
  "id": 1437,
  "author": "辛弃疾",
  "paragraphs": [
   "医者索酬劳，那得许多钱物。",
   "只有一个整整，也盒盘盛得。",
   "下官歌舞转凄惶，剩得几枝笛。",
   "觑著这般火色，告妈妈将息。"
  ],
  "title": "好事近"
 },
 {
  "id": 1438,
  "author": "辛弃疾",
  "paragraphs": [
   "远水生光，遥山耸翠，霁烟深锁梧桐。",
   "正零瀼玉露，淡荡金风。",
   "东篱菊有黄花吐，对映水、几簇芙蓉。",
   "重阳佳致，可堪此景，酒酽花浓。",
   "追念景物无穷。",
   "叹少年胸襟，忒煞英雄。",
   "把黄英红萼，甚物堪同。",
   "除非腰佩黄金印，座中拥、红粉娇容。",
   "此时方称情怀，尽拼一饮千锺。"
  ],
  "title": "金菊对芙蓉"
 },
 {
  "id": 1439,
  "author": "辛弃疾",
  "paragraphs": [
   "瑞气笼清晓。",
   "卷珠帘、次第笙歌，一时齐奏。",
   "无限神仙离蓬岛。",
   "凤驾鸾车初到。",
   "见拥个、仙娥窈窕。",
   "玉佩玎裆风缥缈。",
   "望娇姿、一似垂杨袅。",
   "天上有，世间少。",
   "刘郎正是当年少。",
   "更那堪、天教付与，最多才貌。",
   "玉树琼枝相映耀。",
   "谁与安排忒好。",
   "有多少、风流欢笑。",
   "直待来春成名了。",
   "马如龙、绿绶欺芳草。",
   "同富贵，又偕老。"
  ],
  "title": "贺新郎"
 },
 {
  "id": 1440,
  "author": "辛弃疾",
  "paragraphs": [
   "日日过西湖，冷浸一天寒玉。",
   "山色虽言如画，想画时难邈。",
   "前弦後管夹歌锺，才断又重续。",
   "相次藕花开也，几兰舟飞逐。"
  ],
  "title": "好事近"
 },
 {
  "id": 1441,
  "author": "辛弃疾",
  "paragraphs": [
   "百花头上开，冰雪寒中见。",
   "霜月定相知，先识春风面。",
   "主人情意深，不管江妃怨。",
   "折我最繁枝，还许冰壶荐。"
  ],
  "title": "生查子"
 },
 {
  "id": 1442,
  "author": "刘辰翁",
  "paragraphs": [
   "朝朝暮，云雨定何如。",
   "花日穿窗梅小小，雪风洒雨柳疏疏。",
   "人唱晚晴初。"
  ],
  "title": "望江南・忆江南"
 },
 {
  "id": 1443,
  "author": "刘辰翁",
  "paragraphs": [
   "春悄悄，春雨不须晴。",
   "天上未知灯有禁，人间转似月无情。",
   "村市学箫声。"
  ],
  "title": "望江南・忆江南"
 },
 {
  "id": 1444,
  "author": "刘辰翁",
  "paragraphs": [
   "梧桐子，看到月西楼。",
   "醋酽橙黄分蟹壳，麝香荷叶剥鸡头。",
   "人在御街游。"
  ],
  "title": "望江南・忆江南"
 },
 {
  "id": 1445,
  "author": "刘辰翁",
  "paragraphs": [
   "梧桐子，人在御街游。",
   "凤宿云绡金缕带，龙池翠帐玉香球。",
   "宫女後庭秋。"
  ],
  "title": "望江南・忆江南"
 },
 {
  "id": 1446,
  "author": "刘辰翁",
  "paragraphs": [
   "长欲语，欲语又蹉跎。",
   "已是厌听夷甫颂，不堪重省越人歌。",
   "孤负水云多。",
   "羞拂拂，懊恼自摩挲。",
   "残烛不教人径去，断云时有泪相和。",
   "恨恨欲如何。"
  ],
  "title": "望江南・忆江南"
 },
 {
  "id": 1447,
  "author": "刘辰翁",
  "paragraphs": [
   "前之夕，织女渡河边。",
   "天上一朝元五日，人间小住亦千年。",
   "相合降神仙。",
   "当富贵，掩鼻正高眠。",
   "欲语会稽仍小待，不知文举更堪怜。",
   "蔗境在顽坚。"
  ],
  "title": "望江南・忆江南"
 },
 {
  "id": 1448,
  "author": "刘辰翁",
  "paragraphs": [
   "添一岁，减一岁愁眉。",
   "若待一生昏嫁了，更须采药十年迟。",
   "昏嫁已随时。",
   "东家者，俎豆伴儿嬉。",
   "幸自少年场屋了，谁能匊淅数还炊。",
   "千岁是灵龟。"
  ],
  "title": "望江南・忆江南"
 },
 {
  "id": 1449,
  "author": "刘辰翁",
  "paragraphs": [
   "盘之所，春蝶舞晴暄。",
   "溪傍野梅根种玉，墙围修竹笋生鞭。",
   "深院待回仙。",
   "嘉熙好，四十二年前。",
   "犹记五星丁卯聚，更迟几岁甲申连。",
   "快活共千年。"
  ],
  "title": "望江南・忆江南"
 },
 {
  "id": 1450,
  "author": "刘辰翁",
  "paragraphs": [
   "齐眉举，彩侍紫霞卮。",
   "天上九朝凫冉冉，尊前一笑玉差差。",
   "人唱自家词。",
   "篱下菊，醉把一枝枝。",
   "花水乞君三十斛，秋风记我一联诗。",
   "留看晚香时。"
  ],
  "title": "望江南・忆江南"
 },
 {
  "id": 1451,
  "author": "刘辰翁",
  "paragraphs": [
   "七日後，重会是星前。",
   "二月之间浑似此，馀年何止万三千。",
   "日拟醉华筵。",
   "歌白雪，除是雪儿传。",
   "看取长生瓢屡倒，眼前橘粟术何玄。",
   "自唱鹊桥仙。"
  ],
  "title": "望江南・忆江南"
 },
 {
  "id": 1452,
  "author": "刘辰翁",
  "paragraphs": [
   "宽处略从容。",
   "华水华山自不同。",
   "旧日诸贤携手恨，匆匆。",
   "只说明年甚处重。",
   "几岁避辽东。",
   "茅竹秋风一并空。",
   "欲望辽东何处是，濛濛。",
   "也似秦楼一梦中。"
  ],
  "title": "南乡子"
 },
 {
  "id": 1453,
  "author": "刘辰翁",
  "paragraphs": [
   "香雪碎团团。",
   "便合枝头带露餐。",
   "笑倒那人和玉屑，金丹。",
   "不在仙人掌上盘。",
   "千树碧阑干。",
   "山崦朱门梦里残。",
   "花下主人都在此，谁看。",
   "天上人间一样寒。"
  ],
  "title": "南乡子"
 },
 {
  "id": 1454,
  "author": "刘辰翁",
  "paragraphs": [
   "去似赏花移。ピ",
   "处处开尊亦不辞。ピ",
   "梨栗又空醅又尽，方知。ピ",
   "旧日骊驹劝客归。ピ",
   "归路月相随。ピ",
   "儿子门生个个迟。ピ",
   "坐久不知无可待，堪疑。ピ",
   "向道儿痴直是痴。ピ"
  ],
  "title": "南乡子"
 },
 {
  "id": 1455,
  "author": "刘辰翁",
  "paragraphs": [
   "无叶著秋声。",
   "凉鬓堪惊。",
   "满城明月半窗横。",
   "惟有老人心似醉，未晓偏醒。",
   "起舞故无成。",
   "此恨难平。",
   "正襟危坐二三更。",
   "除却故人曹孟德，更与谁争。"
  ],
  "title": "浪淘沙"
 },
 {
  "id": 1456,
  "author": "刘辰翁",
  "paragraphs": [
   "卷海海翻杯。",
   "倾动蓬莱。",
   "似嫌到处马头埃。",
   "雨洗御街流到我，吹向潮回。",
   "寒似雪天梅。",
   "安石榴开。",
   "绣衾重暖笑炉灰。",
   "料想东风还忆我，昨夜归来。"
  ],
  "title": "浪淘沙"
 },
 {
  "id": 1457,
  "author": "刘辰翁",
  "paragraphs": [
   "无谓两眉攒。",
   "风雨春寒。",
   "池塘小小水漫漫。",
   "只为柳花无一点，忘了临安。",
   "何许牡丹残。",
   "客倚屏看。",
   "小楼面面是春山。",
   "日暮不知春去路，一带阑干。"
  ],
  "title": "浪淘沙"
 },
 {
  "id": 1458,
  "author": "刘辰翁",
  "paragraphs": [
   "涌金门外上船场。",
   "湖山堂。",
   "众贤堂。",
   "到几凄凉，城角夜吹霜。",
   "谁识两峰相对语，天惨惨，水茫茫。",
   "月移疏影傍人墙。",
   "怕昏黄。",
   "又昏黄。",
   "旧日朱门，四圣暗飘香。",
   "驿使不来春又老，南共北，断人肠。"
  ],
  "title": "江城子"
 },
 {
  "id": 1459,
  "author": "刘辰翁",
  "paragraphs": [
   "一年春事几何空。",
   "杏花红。",
   "海棠红。",
   "看取枝头，无语怨天公。",
   "幸自一晴晴太暖，三日雨，五更风。",
   "山中长自忆城中。",
   "到城中。",
   "望水东。",
   "说尽闲情，无日不忽忽。",
   "昨日也同花下饮，终有恨，不曾浓。"
  ],
  "title": "江城子"
 },
 {
  "id": 1460,
  "author": "刘辰翁",
  "paragraphs": [
   "书题拂拂洞庭香。",
   "孕云黄。",
   "粲珠光。",
   "唤谪仙人，除是贺知章。",
   "未老得闲闲到老，无一事，和诗忙。",
   "是中曾著老人双。",
   "送千觞。",
   "乐谁妨。",
   "世上输赢，不似烂柯长。",
   "晚入耆英年最少，空结客，少年场。"
  ],
  "title": "江城子"
 },
 {
  "id": 1461,
  "author": "刘辰翁",
  "paragraphs": [
   "红敧醉袖殢阑干。",
   "夜将阑。",
   "去难拚。",
   "烧蜜调蜂，重照锦团栾。",
   "春到洞房深处暖，方知道，月宫寒。",
   "枝枝红泪不曾乾。",
   "背人弹。",
   "语羞檀。",
   "欲睡心情，一似梦惊残。",
   "正自朦胧花下好，银烛里，几人看。"
  ],
  "title": "江城子"
 },
 {
  "id": 1462,
  "author": "刘辰翁",
  "paragraphs": [
   "小阁横窗，倩谁画得梅梢远。",
   "那回半面。",
   "曾向屏间见。",
   "风雪空山，怀抱无荀倩。",
   "春堪恋。",
   "自羞片片。",
   "更逐东风转。"
  ],
  "title": "点绛唇"
 },
 {
  "id": 1463,
  "author": "刘辰翁",
  "paragraphs": [
   "一雪蹉跎，蹇驴不载吟鞭去。",
   "夜听春雨。",
   "踏雪差无苦。",
   "待得花晴，总是游人处。",
   "梅应许。",
   "小桥延伫。",
   "蜂蝶先成路。"
  ],
  "title": "点绛唇"
 },
 {
  "id": 1464,
  "author": "刘辰翁",
  "paragraphs": [
   "醉里瞢腾，昨宵不记归时候。",
   "自疑中酒。",
   "耿耿还依旧。",
   "恨不能言，只是天相负。",
   "天知否。",
   "卷中人瘦。",
   "一似章台柳。"
  ],
  "title": "点绛唇"
 },
 {
  "id": 1465,
  "author": "刘辰翁",
  "paragraphs": [
   "燕子池塘，乱红过尽秋千晚。",
   "絮飞欲倦。",
   "正是帘初卷。",
   "睡起无情，犹道天涯远。",
   "羞匀面。",
   "乍惊红浅。",
   "梦自无人见。"
  ],
  "title": "点绛唇"
 },
 {
  "id": 1466,
  "author": "刘辰翁",
  "paragraphs": [
   "韝指春寒，陇禽一片飞来雪。",
   "无言可说。",
   "暗啄相思结。",
   "双影年深，也作关山别。",
   "翻成拙。",
   "落花时节。",
   "倩子规声绝。"
  ],
  "title": "点绛唇"
 },
 {
  "id": 1467,
  "author": "刘辰翁",
  "paragraphs": [
   "虹玉横箫，纤纤指按新声作。",
   "参差重约。",
   "昨夜梁伊错。",
   "几许闲愁，品字都忘却。",
   "沉吟觉。",
   "一声哀角。",
   "满院残花落。"
  ],
  "title": "点绛唇"
 },
 {
  "id": 1468,
  "author": "刘辰翁",
  "paragraphs": [
   "高卧何须说打乖。",
   "小篱过雨翠长街。",
   "缃桃定有踏青鞋。",
   "晴日又思花处所，东风绝似柳情怀。",
   "人间安得酒如淮。"
  ],
  "title": "浣溪沙"
 },
 {
  "id": 1469,
  "author": "刘辰翁",
  "paragraphs": [
   "身是去年人尚健。",
   "心知十日事如常。",
   "眼前杯酒是重阳。",
   "破帽簪萸携素手，长歌藉草慰寒香。",
   "儿童怪我老来狂。"
  ],
  "title": "浣溪沙"
 },
 {
  "id": 1470,
  "author": "刘辰翁",
  "paragraphs": [
   "春日春风掠鬓须。",
   "乱山相对拥寒炉。",
   "彩鞭金胜一时无。",
   "自缕青丝成细柳，更堆残雪当凝酥。",
   "儿童且莫唱皇都。"
  ],
  "title": "浣溪沙"
 },
 {
  "id": 1471,
  "author": "刘辰翁",
  "paragraphs": [
   "身是高人欲寝冰。",
   "引年可待进豨苓。",
   "无忧无患也身轻。",
   "雪里放囚天亦喜，平安骑鹤到家庭。",
   "今年春早为长生。"
  ],
  "title": "浣溪沙"
 },
 {
  "id": 1472,
  "author": "刘辰翁",
  "paragraphs": [
   "十日千机可复谐。",
   "郭郎感运岂仙才。",
   "人间自是少行媒。",
   "直上扶摇须九万，满前星斗共昭回。",
   "又传贾客向曾来。"
  ],
  "title": "浣溪沙"
 },
 {
  "id": 1473,
  "author": "刘辰翁",
  "paragraphs": [
   "暮暮相望夕甫谐。",
   "针楼巧巧似身材。",
   "下头无数老人媒。",
   "昨夜竹林那得见，朝来乾鹊是空回。",
   "人间五日後能来。"
  ],
  "title": "浣溪沙"
 },
 {
  "id": 1474,
  "author": "刘辰翁",
  "paragraphs": [
   "醉里微寒著面醒。",
   "天风不展帽敧倾。",
   "行过溪深松雪下，夜三更。",
   "白白野田铺似月，瑽瑽沙路踏如冰。",
   "不见剡溪三百曲，一舟横。"
  ],
  "title": "摊破浣溪沙・山花子"
 },
 {
  "id": 1475,
  "author": "刘辰翁",
  "paragraphs": [
   "澹澹胭脂浅著梅。",
   "温柔不上避风台。",
   "若比杏桃真未识，夺银胎。",
   "汗面试来慵传粉，酒香浓後暗潮腮。",
   "娇嫩不应醒似醉，倩谁猜。"
  ],
  "title": "摊破浣溪沙・山花子"
 },
 {
  "id": 1476,
  "author": "刘辰翁",
  "paragraphs": [
   "乌云汗漫。",
   "浊浪翻河汉。",
   "过尽千重魔障，堂堂地、一轮满。",
   "秋光还又半。",
   "檐声初漏断。",
   "不管满身花露，已办著、二更看。"
  ],
  "title": "霜天晓角"
 },
 {
  "id": 1477,
  "author": "刘辰翁",
  "paragraphs": [
   "骑台千骑。",
   "有菊知何世。",
   "想见登高无处，淮以北、是平地。",
   "老来无复味。",
   "老来无复泪。",
   "多谢白衣迢递，吾病矣、不能醉。"
  ],
  "title": "霜天晓角"
 },
 {
  "id": 1478,
  "author": "刘辰翁",
  "paragraphs": [
   "经年寂寞。",
   "已负花前约。",
   "忽向红梅侧畔，开点雪、有人觉。",
   "不开何似莫。",
   "百梢才一萼。",
   "欲问寿阳宫额，两三蕊、怎能著。"
  ],
  "title": "霜天晓角"
 },
 {
  "id": 1479,
  "author": "刘辰翁",
  "paragraphs": [
   "臞然如竹。",
   "自是天仙福。",
   "小小画堂锦样，听人唱、鹤飞曲。",
   "橙橘黄又绿。",
   "蟹到新篘熟。",
   "便做月三十斛，饮不尽、菊潭菊。"
  ],
  "title": "霜天晓角"
 },
 {
  "id": 1480,
  "author": "刘辰翁",
  "paragraphs": [
   "朝来微雪。",
   "又近长生节。",
   "造就一枝清绝，梅与雪、怎分别。",
   "两年心似月。",
   "除是天知得。",
   "手种春风千树，一颗颗、待儿摘。"
  ],
  "title": "霜天晓角"
 },
 {
  "id": 1481,
  "author": "刘辰翁",
  "paragraphs": [
   "明年七十。",
   "歌彩桥仙夕。",
   "见说严君平道，年年是、月初一。",
   "同时同里密。",
   "後今今又昔。",
   "便做伏生年纪，也未到、蹇吃吃。"
  ],
  "title": "霜天晓角"
 },
 {
  "id": 1482,
  "author": "刘辰翁",
  "paragraphs": [
   "良宵七七。",
   "又近中元日。",
   "桥上老人有约，後五日、重来觅。",
   "婵娟银海出。",
   "木犀新雨湿。",
   "惟有延平剑气，箕斗外、广寒逼。"
  ],
  "title": "霜天晓角"
 },
 {
  "id": 1483,
  "author": "刘辰翁",
  "paragraphs": [
   "归来把菊。",
   "春瓮今朝熟。",
   "苦苦留君不得，携孺子、到汾曲。",
   "庐山真面目。",
   "冰清还映玉。",
   "长笑欧公老懒，君且住，饮螺绿。"
  ],
  "title": "霜天晓角"
 },
 {
  "id": 1484,
  "author": "刘辰翁",
  "paragraphs": [
   "问春来未。",
   "也似辛壬癸。",
   "如此男儿五十，又过却、孔融二。",
   "画堂孙子子。",
   "新桃如故垒。",
   "不管明朝後日，春满眼、是千岁。"
  ],
  "title": "霜天晓角"
 },
 {
  "id": 1485,
  "author": "刘辰翁",
  "paragraphs": [
   "不是重看灯，重见河边女。",
   "长是蛾儿作队行，路转风吹去。",
   "十载废元宵，满耳番腔鼓。",
   "欲识尊前太守谁，起向尊前舞。"
  ],
  "title": "卜算子"
 },
 {
  "id": 1486,
  "author": "刘辰翁",
  "paragraphs": [
   "芭蕉叶上三更雨。",
   "人生只合随他去。",
   "便不到天涯。",
   "天涯也是家。",
   "屏山三五叠。",
   "处处飞胡蝶。",
   "正是菊堪看。",
   "东篱独自寒。"
  ],
  "title": "菩萨蛮"
 },
 {
  "id": 1487,
  "author": "刘辰翁",
  "paragraphs": [
   "黄鸡喔喔催人起。",
   "困不成眠窗似水。",
   "清露不曾寒。",
   "朝来起自难。",
   "家人当睡美。",
   "又忆归程几。",
   "不管湿阑干。",
   "芙蓉花自看。"
  ],
  "title": "菩萨蛮"
 },
 {
  "id": 1488,
  "author": "刘辰翁",
  "paragraphs": [
   "画梁语透帘栊晓。",
   "坼桐风送杨花老。",
   "细雨绿阴寒。",
   "罗襟只似单。",
   "青门三里道。",
   "个个游芳草。",
   "比似嫁来看。",
   "踏青难更难。"
  ],
  "title": "菩萨蛮"
 },
 {
  "id": 1489,
  "author": "刘辰翁",
  "paragraphs": [
   "江波何似西湖曲。",
   "村烟相对峰南北。",
   "何处不青青。",
   "青青是汉茔。",
   "长亭芳草路。",
   "寒食谁家墓。",
   "旧日厌残红。",
   "人行九里松。"
  ],
  "title": "菩萨蛮"
 },
 {
  "id": 1490,
  "author": "刘辰翁",
  "paragraphs": [
   "殷勤欲送春归去。",
   "白首题将断肠句。",
   "春去自依依。",
   "欲归无处归。",
   "天涯同是寓。",
   "握手留春住。",
   "小住碧桃枝。",
   "桃根不属谁。"
  ],
  "title": "菩萨蛮"
 },
 {
  "id": 1491,
  "author": "刘辰翁",
  "paragraphs": [
   "八仙名姓当时少。",
   "污尊牛饮同倾倒。",
   "惟有我公荣。",
   "旁人笑独醒。",
   "多年村落走。",
   "泥饮无升斗。",
   "入了玉门关。",
   "人生一醉难。"
  ],
  "title": "菩萨蛮"
 },
 {
  "id": 1492,
  "author": "刘辰翁",
  "paragraphs": [
   "娇点点。",
   "困倚春光欲软。",
   "滴尽守宫难可染。",
   "浓欺红烛艳。",
   "寂寂露珠啼脸。",
   "翠袖不禁风颭。",
   "芳径相逢惊笑靥。",
   "日长初睡转。"
  ],
  "title": "谒金门"
 },
 {
  "id": 1493,
  "author": "刘辰翁",
  "paragraphs": [
   "花露湿。",
   "红泪裛成珠粒。",
   "比似昭阳恩未得。",
   "睡来添醉色。",
   "一笑娇波滴滴。",
   "再顾羞潮拂拂。",
   "恨血千年明的皪。",
   "千年人共忆。"
  ],
  "title": "谒金门"
 },
 {
  "id": 1494,
  "author": "刘辰翁",
  "paragraphs": [
   "游赏竞。",
   "看取落红阵阵。",
   "花睡不成娇似病。",
   "春寒空受尽。",
   "旧日不知繁盛。",
   "欲饮如今无兴。",
   "恨满东风无绿鬓。",
   "东风还自恨。"
  ],
  "title": "谒金门"
 },
 {
  "id": 1495,
  "author": "刘辰翁",
  "paragraphs": [
   "上元晴。",
   "上元晴。",
   "待得晴时坐触屏。",
   "山禽三两声。",
   "欲归城。",
   "未归城。",
   "见说城中处处灯。",
   "明年处处行。"
  ],
  "title": "长相思"
 },
 {
  "id": 1496,
  "author": "刘辰翁",
  "paragraphs": [
   "烧灯节。",
   "朝京道上风和雪。",
   "风和雪。",
   "江山如旧，朝京人绝。",
   "百年短短兴亡别。",
   "与君犹对当时月。",
   "当时月。",
   "照人烛泪，照人梅发。"
  ],
  "title": "忆秦娥"
 },
 {
  "id": 1497,
  "author": "刘辰翁",
  "paragraphs": [
   "惊雷节。",
   "梅花冉冉销成雪。",
   "销成雪。",
   "一年一度，为君肠绝。",
   "古人长恨中年别。",
   "馀年又过新正月。",
   "新正月。",
   "不堪临镜，不堪垂发。"
  ],
  "title": "忆秦娥"
 },
 {
  "id": 1498,
  "author": "刘辰翁",
  "paragraphs": [
   "梅花节。",
   "白头卧起餐毡雪。",
   "餐毡雪。",
   "上林雁断，上林书绝。",
   "伤心最是河梁别。",
   "无人共拜天边月。",
   "天边月。",
   "一尊对影，一编残发。"
  ],
  "title": "忆秦娥"
 },
 {
  "id": 1499,
  "author": "刘辰翁",
  "paragraphs": [
   "收灯节。",
   "霖铃又似龟山雪。",
   "龟山雪。",
   "今宵清绝，今宵愁绝。",
   "老人似少终然别。",
   "痴痴更望春三月。",
   "春三月。",
   "花如人面，自羞余发。"
  ],
  "title": "忆秦娥"
 },
 {
  "id": 1500,
  "author": "刘辰翁",
  "paragraphs": [
   "春如昨。",
   "晓风吹透胭脂阁。",
   "胭脂阁。",
   "满园茅草，冷烟城郭。",
   "青衫泪尽楼头角。",
   "佳人梦断花间约。",
   "花间约。",
   "黄昏细雨，一枝零落。"
  ],
  "title": "忆秦娥"
 },
 {
  "id": 1501,
  "author": "刘辰翁",
  "paragraphs": [
   "天上低昂似旧，人间儿女成狂。",
   "夜来处处试新妆。",
   "却是人间天上。",
   "不觉新凉似水，相思两鬓如霜。",
   "梦从海底跨枯桑。",
   "阅尽银河风浪。"
  ],
  "title": "西江月"
 },
 {
  "id": 1502,
  "author": "刘辰翁",
  "paragraphs": [
   "曾与回翁把手，自宜老子如龙。",
   "怀胎不敢问春冬。",
   "等待鞭鸾笞凤。",
   "昨夜又迟黄石，今朝重叩鸿濛。",
   "碧桃花下醉相逢。",
   "说尽鹏游蝶梦。"
  ],
  "title": "西江月"
 },
 {
  "id": 1503,
  "author": "刘辰翁",
  "paragraphs": [
   "玉帐传心如镜，青龙绕指成轮。",
   "尘中多少白头人。",
   "乾里寻壬难认。",
   "世事说来都了，鬼神见也须瞋。",
   "迷槎问我是何津。",
   "向道先生昼困。"
  ],
  "title": "西江月"
 },
 {
  "id": 1504,
  "author": "刘辰翁",
  "paragraphs": [
   "深红半面。",
   "一似墙头见。",
   "草树池塘青一片。",
   "独倚阑干几遍。",
   "更谁绛袖朱唇。",
   "火云相对英英。",
   "笑杀牡丹正午，离披不任看承。"
  ],
  "title": "清平乐"
 },
 {
  "id": 1505,
  "author": "刘辰翁",
  "paragraphs": [
   "君词为寿。",
   "绝妙孙辛妇。",
   "但恨杯无露添酒。",
   "空等待梅花久。",
   "喜君白首还玄。",
   "人间合信天缘。",
   "如此相从至老，我亦何倦馀年。"
  ],
  "title": "清平乐"
 },
 {
  "id": 1506,
  "author": "刘辰翁",
  "paragraphs": [
   "初雨歇。",
   "照水绿腰裙带熟。",
   "杨花不做人情雪。",
   "风流欲过前村蝶。",
   "羞成别。",
   "回头却恨春三月。"
  ],
  "title": "归国遥"
 },
 {
  "id": 1507,
  "author": "刘辰翁",
  "paragraphs": [
   "月出东山之上。",
   "长忆御街人唱。",
   "恨我不能琴。",
   "有琴心。",
   "徙倚秋波平莹。",
   "渐久玉肌清冷。",
   "待更下阑干。",
   "起来看。"
  ],
  "title": "昭君怨"
 },
 {
  "id": 1508,
  "author": "刘辰翁",
  "paragraphs": [
   "远远游蜂不记家。",
   "数行新柳自啼鸦。",
   "寻思旧事即天涯。",
   "睡起有情和画卷，燕归无语傍人斜。",
   "晚风吹落小瓶花。"
  ],
  "title": "浣溪沙"
 },
 {
  "id": 1509,
  "author": "刘辰翁",
  "paragraphs": [
   "点点疏林欲雪天。",
   "竹篱斜闭自清妍。",
   "为伊憔悴得人怜。",
   "欲与那人携素手，粉香和泪落君前。",
   "相逢恨恨总无言。"
  ],
  "title": "浣溪沙"
 },
 {
  "id": 1510,
  "author": "刘辰翁",
  "paragraphs": [
   "何须翦纸。",
   "依旧一团圆照水。",
   "莫倚空寒。",
   "柳下池边也只般。",
   "君何忽忽。",
   "宇宙人生都是客。",
   "月在云端。",
   "人自愁人不解看。"
  ],
  "title": "减字木兰花"
 },
 {
  "id": 1511,
  "author": "刘辰翁",
  "paragraphs": [
   "旧游山路。",
   "落在秋阴最深处。",
   "风雨重阳。",
   "无蝶无花更断肠。",
   "天知老矣。",
   "莫累门生与儿子。",
   "不用登高。",
   "高处风吹帽不牢。"
  ],
  "title": "减字木兰花"
 },
 {
  "id": 1512,
  "author": "刘辰翁",
  "paragraphs": [
   "东风似客。",
   "醉里落花南又北。",
   "客似东风。",
   "携手斜阳一笑中。",
   "佳人怨我。",
   "不寄江南春一朵。",
   "我怨佳人。",
   "憔悴江南不似春。"
  ],
  "title": "减字木兰花"
 },
 {
  "id": 1513,
  "author": "刘辰翁",
  "paragraphs": [
   "腊销三五。",
   "月向雪山云外吐。",
   "烟水黄昏。",
   "梅柳依稀笛断魂。",
   "今宵豫赏。",
   "便作香尘随步想。",
   "莫待元宵。",
   "灯火零星雨寂寥。"
  ],
  "title": "减字木兰花"
 },
 {
  "id": 1514,
  "author": "刘辰翁",
  "paragraphs": [
   "无灯可看。",
   "雨水从教正月半。",
   "探茧推盘。",
   "探得千秋字字看。",
   "铜驼故老。",
   "说著宣和似天宝。",
   "五百年前。",
   "曾向杭州看上元。"
  ],
  "title": "减字木兰花"
 },
 {
  "id": 1515,
  "author": "刘辰翁",
  "paragraphs": [
   "送春待晓。",
   "春是五更先去了。",
   "我醉方知。",
   "春正怜伊怕别伊。",
   "留君不可。",
   "归到海边方忆我。",
   "做尽花归。",
   "欲赠君时少一枝。"
  ],
  "title": "减字木兰花"
 },
 {
  "id": 1516,
  "author": "刘辰翁",
  "paragraphs": [
   "相州锦好。",
   "待到相州人已老。",
   "颍水归田。",
   "白鹭惊猜已十年。",
   "太师尚父。",
   "晚遇明时方用武。",
   "大笑相逢。",
   "把酒家乡是客中。"
  ],
  "title": "减字木兰花"
 },
 {
  "id": 1517,
  "author": "刘辰翁",
  "paragraphs": [
   "不能管得。",
   "欲雨能教天地黑。",
   "待得开晴。",
   "不用吾言也自行。",
   "一杯亦醉。",
   "万事无能吾欲睡。",
   "旧亦能诗。",
   "说旧时诗问是谁。"
  ],
  "title": "减字木兰花"
 },
 {
  "id": 1518,
  "author": "刘辰翁",
  "paragraphs": [
   "清欢昨日。",
   "十事不如人六七。",
   "试数从前。",
   "素素相从得几年。",
   "子兮子兮。",
   "再拣一枝何处起。",
   "翠斧峰驼。",
   "客好其如良夜何。"
  ],
  "title": "减字木兰花"
 },
 {
  "id": 1519,
  "author": "刘辰翁",
  "paragraphs": [
   "脾神喜乐。",
   "寿酒一杯胜服药。",
   "过却明朝。",
   "顶上新霜也合销。",
   "小春三日。",
   "便觉春暄梅影出。",
   "醉把梅看。",
   "比似茱萸更耐寒。"
  ],
  "title": "减字木兰花"
 },
 {
  "id": 1520,
  "author": "刘辰翁",
  "paragraphs": [
   "东风解手即天涯。",
   "曲曲青山不可遮。",
   "如此苍茫君莫怪，是归家。",
   "阊阖相迎悲最苦，英雄知道鬓先华。",
   "更欲徘徊春尚肯，已无花。"
  ],
  "title": "山花子"
 },
 {
  "id": 1521,
  "author": "刘辰翁",
  "paragraphs": [
   "此处情怀欲问天。",
   "相期相就复何年。",
   "行过章江三十里，泪依然。",
   "早宿半程芳草路，犹寒欲雨暮春天。",
   "小小桃花三两处，得人怜。"
  ],
  "title": "山花子"
 },
 {
  "id": 1522,
  "author": "刘辰翁",
  "paragraphs": [
   "铁马蒙毡，银花洒泪，春人愁城。",
   "笛里番腔，街头戏鼓，不是歌声。",
   "那堪独坐青灯。",
   "想故国、高台月明。",
   "辇下风光，山中岁月，海上心情。"
  ],
  "title": "柳梢青"
 },
 {
  "id": 1523,
  "author": "刘辰翁",
  "paragraphs": [
   "搔困麻仙爪，含暄忍客衣。",
   "夜长窗月露成帏。",
   "不说明朝风雨、自当归。"
  ],
  "title": "南歌子"
 },
 {
  "id": 1524,
  "author": "刘辰翁",
  "paragraphs": [
   "篘熟双投美，香飘一缕丝。",
   "霜前雁到蟹螯持。",
   "自试小窗醉墨、作新诗。"
  ],
  "title": "南歌子"
 },
 {
  "id": 1525,
  "author": "刘辰翁",
  "paragraphs": [
   "炼花为露玉为瓶。",
   "佳客为频倾。",
   "耐得风霜满鬓，此身合是金茎。",
   "墙头竹外，洞房初就，画阁新成。",
   "嚼得梅花透骨，何愁不会长生。"
  ],
  "title": "朝中措"
 },
 {
  "id": 1526,
  "author": "刘辰翁",
  "paragraphs": [
   "便晴也是不曾晴。",
   "不怕金吾禁行。",
   "风雨动乡情。",
   "梦灯火、扬州化城。",
   "少年跌宕，谁家娇小，绕带到天明。",
   "昨夜月还生。",
   "但惊破、霓裳数声。"
  ],
  "title": "太常引"
 },
 {
  "id": 1527,
  "author": "刘辰翁",
  "paragraphs": [
   "此公去暑似新秋。",
   "吏毒一句句。",
   "行县胜监州。",
   "觉甘雨、随车应求。",
   "鹭清为酒，螺清为寿，起舞祝君侯。",
   "急召也须留。",
   "廿四考、中书到头。"
  ],
  "title": "太常引"
 },
 {
  "id": 1528,
  "author": "刘辰翁",
  "paragraphs": [
   "霜风不动晴明好。",
   "探梅有约城东道。",
   "桥边失却老仙期，城门落日人归早。",
   "野田一望迷芳草。",
   "除是腾空君後到。",
   "立马三周黛佛头，参差中路令人老。"
  ],
  "title": "玉楼春"
 },
 {
  "id": 1529,
  "author": "刘辰翁",
  "paragraphs": [
   "犹疑薰透帘栊。",
   "是东风。",
   "不分榴花更胜、一春红。",
   "新雨过，绿连空。",
   "蝶飞慵。",
   "间过绿阴深院、小花浓。"
  ],
  "title": "乌夜啼"
 },
 {
  "id": 1530,
  "author": "刘辰翁",
  "paragraphs": [
   "素娥醉语曾留。",
   "又中秋。",
   "待得重圆谁妒、两悠悠。",
   "向愁旱，今愁水，没中洲。",
   "看取明朝晴去、不须愁。"
  ],
  "title": "乌夜啼"
 },
 {
  "id": 1531,
  "author": "刘辰翁",
  "paragraphs": [
   "何年似永和年。",
   "记湖船。",
   "如此晴天无处、望新烟。",
   "江南女，裙四尺，合秋千。",
   "昨日老人曾见、久潸然。"
  ],
  "title": "乌夜啼"
 },
 {
  "id": 1532,
  "author": "刘辰翁",
  "paragraphs": [
   "雪履无痕。",
   "溪影传神。",
   "著坡诗、请自清温。",
   "朝朝不去，夕夕空勤。",
   "似梦中云，云外雪，雪中春。",
   "四野昏昏。",
   "匹马巡巡。",
   "拣一枝、寄与芳尊。",
   "更谁兴到，於我情真。",
   "是白家宾，江南路，陇头人。"
  ],
  "title": "行香子"
 },
 {
  "id": 1533,
  "author": "刘辰翁",
  "paragraphs": [
   "玉立风尘。",
   "光动黄银。",
   "便谈文、也到夜分。",
   "无人烛下，壁上传神。",
   "记老婆心，寒士语，道人身。",
   "极意形容，下语难亲。",
   "更万分、无一分真。",
   "醉翁去後，往往愁人。",
   "顾滴山泉，衔丘冢，化龙云。"
  ],
  "title": "行香子"
 },
 {
  "id": 1534,
  "author": "刘辰翁",
  "paragraphs": [
   "海水成尘。",
   "河水无银。",
   "恨幽明、我与公分。",
   "青山独往，回首伤神。",
   "叹魏阙心，磻石魄，汨罗身。",
   "除却相思，四海无亲。",
   "识风流、还贺季真。",
   "而今天上，笑谪仙人。",
   "但病伤春，愁厌雨，泪看云。"
  ],
  "title": "行香子"
 },
 {
  "id": 1535,
  "author": "刘辰翁",
  "paragraphs": [
   "月露吾痕。",
   "雪得吾神。",
   "更荒寒、不傍人温。",
   "山人去後，车马来勤。",
   "但梦朝云，愁暮雨，怨阳春。",
   "说著东昏。",
   "记著南巡。",
   "泪盈盈、檀板金尊。",
   "怜君素素，念我真真。",
   "叹古来言，新样客，旧时人。"
  ],
  "title": "行香子"
 },
 {
  "id": 1536,
  "author": "刘辰翁",
  "paragraphs": [
   "满庭芳草。",
   "更昨日、落红如扫。",
   "绿阴正似人怀抱。",
   "一声睍睆，春色何曾老。",
   "幸自不须人起早。",
   "寂寞如相恼。",
   "旧时闻处青门道。",
   "禁烟时候，柳下人家好。"
  ],
  "title": "品令"
 },
 {
  "id": 1537,
  "author": "刘辰翁",
  "paragraphs": [
   "乘鸾著色，痴蝇误拂。",
   "不及羲之醉墨。",
   "偶然入手送东阳，便看取、薰时清适。",
   "清风去暑，闲题当日。",
   "宰相纱笼谁识。",
   "封丘门外定何人，这一点、瞒他不得。"
  ],
  "title": "鹊桥仙"
 },
 {
  "id": 1538,
  "author": "刘辰翁",
  "paragraphs": [
   "看人掷果，看人罢织。",
   "难得团栾七夕。",
   "蟠桃只在屋东头，庆西母、年开八ど。",
   "去年今日。",
   "今年今日。",
   "添个曾孙抱膝。",
   "人间乐事有多般，算此乐、人间第一。"
  ],
  "title": "鹊桥仙"
 },
 {
  "id": 1539,
  "author": "刘辰翁",
  "paragraphs": [
   "轻风澹月，年年去路。",
   "谁识小年初度。",
   "桥边曾弄碧莲花，悄不记、人间今古。",
   "吹箫江上，沾衣微露。",
   "依约凌波曾步。",
   "寒机何意待人归，但寂历、小窗斜雨。"
  ],
  "title": "鹊桥仙"
 },
 {
  "id": 1540,
  "author": "刘辰翁",
  "paragraphs": [
   "天香吹下，烟霏成路。",
   "飒飒神光暗度。",
   "桥边犹记泛槎人，看赤岸、苔痕如古。",
   "长空皓月，小风斜露。",
   "寂寞江头独步。",
   "人间何处得飘然，归梦入、梨花春雨。"
  ],
  "title": "鹊桥仙"
 },
 {
  "id": 1541,
  "author": "刘辰翁",
  "paragraphs": [
   "万事如花不可期。",
   "花不堪持。",
   "酒不堪持。",
   "江天雪意使人迷。",
   "翦一枝枝。",
   "歌一枝枝。",
   "歌者不来今几时。",
   "姜影无词。",
   "张影无词。",
   "不歌不醉不成诗。",
   "歌也迟迟。",
   "雪也迟迟。"
  ],
  "title": "一翦梅"
 },
 {
  "id": 1542,
  "author": "刘辰翁",
  "paragraphs": [
   "人生总受业风吹。",
   "三岁儿儿。",
   "八十儿儿。",
   "深闺空谷把还持。",
   "啼看人知。",
   "啼怕人知。",
   "客中自种绿猗猗。",
   "月下横枝。",
   "雪下横枝。",
   "尊前百岁且开眉。",
   "今岁今时。",
   "前岁今时。"
  ],
  "title": "一翦梅"
 },
 {
  "id": 1543,
  "author": "刘辰翁",
  "paragraphs": [
   "何曾见飞渡，年又年痴。",
   "今古相望犹疑。",
   "朱颜一去似流水，断桥魂梦参差。",
   "何堪更嗟迟暮，听旁人说与，此夕佳期。",
   "深深代籍，盼悠悠、北地胭脂。",
   "谁寄扬州破镜，遍海角天涯，空待人归。",
   "自小秦楼望巧，吴机回锦，歌舞为谁。",
   "星萍耿耿，算欢娱，未省流离。",
   "但秋衾梦浅，云闲曲远，薄命同时。"
  ],
  "title": "夜飞鹊・夜飞鹊慢"
 },
 {
  "id": 1544,
  "author": "刘辰翁",
  "paragraphs": [
   "香篝素被。",
   "听花犯低低，瑶花开未。",
   "长记那时，炽炭围炉，瘦妻换酒行试。",
   "当家人在销金帐，约莫是、打围归际。",
   "又谁知、别忆烹茶，冷落故家愁思。",
   "闻道滕骄巽懒，今朝待檄与，翻云须易。",
   "白白不成，又不教晴，做尽黄昏情味。",
   "银河本是冰冰底。",
   "怎忍向、东风成水。",
   "待满城、玉宇琼楼，却报卧庐人起。"
  ],
  "title": "疏影"
 },
 {
  "id": 1545,
  "author": "刘辰翁",
  "paragraphs": [
   "花朝月。",
   "朦胧别。",
   "朦胧也胜檐声咽。",
   "亲曾说。",
   "令人悦。",
   "落花情绪，上坟时节。",
   "花阴雪。",
   "花阴灭。",
   "柳风一似秋千掣。",
   "晴未决。",
   "晴还缺。",
   "一番寒食，满村啼鴂。"
  ],
  "title": "摘红英"
 },
 {
  "id": 1546,
  "author": "刘辰翁",
  "paragraphs": [
   "新篘熟也，借问谁家早。",
   "梅影里，蜂儿绕。",
   "三更残月上，一夜霜天晓。",
   "溪桥小，春风有意年年到。",
   "当年青鸟去，落叶无人扫。",
   "铜柱仄，瑶池老。",
   "残钟长乐树，坠马咸阳道。",
   "空回首，御街人卖南京枣。"
  ],
  "title": "千秋岁"
 },
 {
  "id": 1547,
  "author": "刘辰翁",
  "paragraphs": [
   "送岁可无诗。",
   "得团栾、忍不开眉。",
   "不记去年今夕梦，江东怀抱，江西信息，舍北妻儿。",
   "五十扊扅炊。",
   "待五十、富贵成痴。",
   "百年苦乐乘除看，今年一半，明年一半，更似儿时。"
  ],
  "title": "促拍丑奴儿"
 },
 {
  "id": 1548,
  "author": "刘辰翁",
  "paragraphs": [
   "银河水，洗得世间清。",
   "山色雨馀青。",
   "老子纶巾棋别墅，人家鼾睡柝秋城。",
   "定谁劳，定谁福，定谁能。",
   "常恨著、景升儿不似。",
   "又恨著、景升牛小耳。",
   "空相望，愧平生。",
   "我欲临风扶玉树，自攀承露酌金茎。",
   "看昆明，鳞石长，海桑晴。"
  ],
  "title": "最高楼"
 },
 {
  "id": 1549,
  "author": "刘辰翁",
  "paragraphs": [
   "朱顶字，八十正平头。",
   "添作八千秋。",
   "无能也自收郿坞，到今恨不贬潮州。",
   "看几人，炎又冷，老还羞。",
   "也不学、太公忙把火。",
   "也不学、申公轮转磨。",
   "休莫莫，莫休休。",
   "小迟授业何曾吃，更迟食乳不须愁。",
   "且从容，某水钓，某丘游。"
  ],
  "title": "最高楼"
 },
 {
  "id": 1550,
  "author": "刘辰翁",
  "paragraphs": [
   "非是雪，只是玉楼成。",
   "屑不尽云英。",
   "东边老树颓然折，西头稚柳爆然声。",
   "试平安，松丈丈，竹兄兄。",
   "有谁向、金船呼小玉，又谁怜、纸帐梦飞琼。",
   "怪疏影，坠娉婷。",
   "唤起老张寒蔌蔌，好歌白雪与君听。",
   "但党家，人笑道，太粗生。"
  ],
  "title": "最高楼"
 },
 {
  "id": 1551,
  "author": "刘辰翁",
  "paragraphs": [
   "吹箫人去。",
   "但桂影徘徊，荒杯承露。",
   "东望鞭芙缥缈，寒光如注。",
   "去年夜半横江梦，倚危樯，参差曾赋。",
   "茫茫角动，回舟尽兴，未惊鸥鹭。",
   "情知道、明年何处。",
   "漫待客黄楼，尘波前度。",
   "二十四桥，颇有杜书记否。",
   "二三字者今如此，看使君、角巾东路。",
   "人间俯仰，悲欢何限，团圆如故。"
  ],
  "title": "桂枝香"
 },
 {
  "id": 1552,
  "author": "刘辰翁",
  "paragraphs": [
   "丞相衮衣朝戏彩，年年庆事如新。",
   "尊前一笑共儿孙。",
   "人间传寿酒，天上送麒麟。",
   "缥缈祥烟连北阙，天颜有喜生春。",
   "蓬莱清浅海光平。",
   "今年初甲子，重试碧桃根。"
  ],
  "title": "临江仙"
 },
 {
  "id": 1553,
  "author": "刘辰翁",
  "paragraphs": [
   "闻道城东鹤会，欣然一笑乘风。",
   "不知一鹤在墙东。",
   "神仙人不识，未始出吾宗。",
   "弟子有年於此，先生之道如龙。",
   "碧桃花子落壶中。",
   "化为三五粒，元是北边松。"
  ],
  "title": "临江仙"
 },
 {
  "id": 1554,
  "author": "刘辰翁",
  "paragraphs": [
   "天际何分南与北，五更纵又成横。",
   "夜来拾得断河星。",
   "化为一片石，持去问君平。",
   "老大看天一笑，儿童问我须应。",
   "向来牛女本无名。",
   "要知天上事，亦似谤先生。"
  ],
  "title": "临江仙"
 },
 {
  "id": 1555,
  "author": "刘辰翁",
  "paragraphs": [
   "二十年前此日，女兄庆我生儿。",
   "簪萱弄彩听孙啼。",
   "典衣沽美酒，数待冠昏时。",
   "乱後飘零独在，紫荆墓棘风吹。",
   "尊前万事莫寻思。",
   "儿童看有子，白发故应衰。"
  ],
  "title": "临江仙"
 },
 {
  "id": 1556,
  "author": "刘辰翁",
  "paragraphs": [
   "旧日诗肠论斗酒，风流怀抱如倾。",
   "几年不听渭城声。",
   "尊前无贺老，卷里少弥明。",
   "闻说语言都好，便应步履全轻。",
   "长生第一是风僧。",
   "额前书八十，能说又能行。"
  ],
  "title": "临江仙"
 },
 {
  "id": 1557,
  "author": "刘辰翁",
  "paragraphs": [
   "西曲罥衣迷去路，雪销断岸无痕。",
   "寻花不拟到前村。",
   "暖风初转袖，小径忽开门。",
   "却忆临塘桥下马，暗香不是黄昏。",
   "人生南北与谁论。",
   "岭梅花树下，闲听蜜蜂喧。"
  ],
  "title": "临江仙"
 },
 {
  "id": 1558,
  "author": "刘辰翁",
  "paragraphs": [
   "老去尚呼张丈，醉中自惜熊儿。",
   "越王台上鹧鸪啼。",
   "三朝臣不遇，无复好文时。",
   "情绪幽幽似结，鬓丝索索禁吹。",
   "病来魂不到相思。",
   "散人腰已散，倚杖叹吾衰。"
  ],
  "title": "临江仙"
 },
 {
  "id": 1559,
  "author": "刘辰翁",
  "paragraphs": [
   "海日轻红通似脸，小窗明丽新晴。",
   "满怀著甚是真情。",
   "不知春睡美，为爱晓寒轻。",
   "说似吴山楼万叠，雪销未尽宫城。",
   "湖边柳色渐啼莺。",
   "才听朝马动，一巷卖花声。"
  ],
  "title": "临江仙"
 },
 {
  "id": 1560,
  "author": "刘辰翁",
  "paragraphs": [
   "过雁天边信息，两宫池上心情。",
   "沉思海角愤难平。",
   "山风欺客梦，耿耿到天明。",
   "幸自不争名利，闲愁夜夜如惊。",
   "明朝鬓白两三茎。",
   "世人都不念，似汝复何成。"
  ],
  "title": "临江仙"
 },
 {
  "id": 1561,
  "author": "刘辰翁",
  "paragraphs": [
   "睡过花阴一丈，愁深酒力千锺。",
   "梦魂不得似游蜂。",
   "瓶花无密约，到处自神通。",
   "天上西湖似锦，人间骄马如龙。",
   "今年不与去年同。",
   "飘零终不恨，难与故人逢。"
  ],
  "title": "临江仙"
 },
 {
  "id": 1562,
  "author": "刘辰翁",
  "paragraphs": [
   "幸自不须端帖子，闲中一句如无。",
   "爱他午日午时书。",
   "惟应三五字，便是辟兵符。",
   "久雨石鲸未没，小风纨扇相疏。",
   "邀朋一笑共菖蒲。",
   "去年初禁酒，今日漫提壶。"
  ],
  "title": "临江仙"
 },
 {
  "id": 1563,
  "author": "刘辰翁",
  "paragraphs": [
   "我去就他甚易，他来认我良难。",
   "悟时到处是壶天。",
   "古诗寻一句，危坐看香烟。",
   "金玉满堂不守，菁华岁月空迁。",
   "从今饱饭更安眠。",
   "丹经都不看，闲坐一千年。"
  ],
  "title": "临江仙"
 },
 {
  "id": 1564,
  "author": "刘辰翁",
  "paragraphs": [
   "旧日采莲羞半面，至今回首忽忽。",
   "梦穿斜日水云红。",
   "痴心犹独自，等待郑公风。",
   "海上颓云潮不返，侧身空坠辽东。",
   "人间天上几时同。",
   "宫衣元不遇，无语醉醒中。"
  ],
  "title": "临江仙"
 },
 {
  "id": 1565,
  "author": "刘辰翁",
  "paragraphs": [
   "昔走都门终夜雨，明朝泥淖堪惊。",
   "疏疏点点忽难鸣。",
   "数峰青似染，快活早来晴。",
   "十五年间春梦断，乱山寒食清明。",
   "无人挑菜踏青行。",
   "青鸠啼雨外，闲听寺中声。"
  ],
  "title": "临江仙"
 },
 {
  "id": 1566,
  "author": "刘辰翁",
  "paragraphs": [
   "白白江南一信霜。",
   "过都字不到衡阳。",
   "老嘉破帽并吹却，未省西风似此狂。",
   "攀北斗，酌天浆。",
   "月香满似菊花黄。",
   "神仙暗度龙山劫，鸡犬人间百战场。"
  ],
  "title": "鹧鸪天"
 },
 {
  "id": 1567,
  "author": "刘辰翁",
  "paragraphs": [
   "白发平津起褎然。",
   "燕飞定远望生还。",
   "世间最有团栾乐，又是平平过一年。",
   "银信近，玉鞭先。",
   "东来西去爵衔鳝。",
   "人生有命迟迟好，且喜称觞寿母前。"
  ],
  "title": "鹧鸪天"
 },
 {
  "id": 1568,
  "author": "刘辰翁",
  "paragraphs": [
   "占得春风五日先。",
   "至今住处是开元。",
   "写真若遇丹元子，只著当时宫锦船。",
   "松戴雪，自苍然。",
   "八公花下少如前。",
   "看来天上多辛苦，且住人间五百年。"
  ],
  "title": "鹧鸪天"
 },
 {
  "id": 1569,
  "author": "刘辰翁",
  "paragraphs": [
   "自入孤山分外香。",
   "南枝不改旧时妆。",
   "为曾盘里承青眼，一见溪头道胜常。",
   "商山乐，又相羊。",
   "上方不复记传觞。",
   "橘中个个盘深窈，依倚东风局意长。"
  ],
  "title": "鹧鸪天"
 },
 {
  "id": 1570,
  "author": "刘辰翁",
  "paragraphs": [
   "去年太岁田间土，明日香烟壁下尘。",
   "马上新人红又紫，眼前歌妓送还迎。",
   "钗头燕，胜金紃。",
   "燕歌赵舞动南人。",
   "遗民植杖唐巾起，闲伴儿童看立春。"
  ],
  "title": "鹧鸪天"
 },
 {
  "id": 1571,
  "author": "刘辰翁",
  "paragraphs": [
   "旧日桃符管送迎。",
   "灯毯爆竹斗先嬴。",
   "鹿门乱走团栾久，才到城门有鼓声。",
   "梅弄雪，柳窥晴。",
   "残年犹自冷如冰。",
   "欲知春色招人醉，须是元宵与踏青。"
  ],
  "title": "鹧鸪天"
 },
 {
  "id": 1572,
  "author": "刘辰翁",
  "paragraphs": [
   "暖逼酥枝渐渐融。",
   "双飞谁识蝶雌雄。",
   "歌声已逐行云去，花片偏来酒盏中。",
   "眉月冷，画楼空。",
   "酒阑犹未见情锺。",
   "直须把烛穿花帐，方见佳人玉面红。"
  ],
  "title": "鹧鸪天"
 },
 {
  "id": 1573,
  "author": "刘辰翁",
  "paragraphs": [
   "稠塘旧是花千树。",
   "曾泛入、溪深误。",
   "前度刘郎重唤渡。",
   "漫山寂寂，年时花下，往往无寻处。",
   "一年一度相思苦。",
   "恨不抛人过江去。",
   "及至来时春未暮。",
   "兔葵燕麦，冷风斜雨，长恨稠塘路。"
  ],
  "title": "青玉案"
 },
 {
  "id": 1574,
  "author": "刘辰翁",
  "paragraphs": [
   "雪销未尽残梅树。",
   "又风送、黄昏雨。",
   "长记小红楼畔路。",
   "杵歌串串，鼓声叠叠，预赏元宵舞。",
   "天涯客鬓愁成缕。",
   "海上传柑梦中去。",
   "今夜上元何处度。",
   "乱山茅屋，寒炉败壁，渔火青荧处。"
  ],
  "title": "青玉案"
 },
 {
  "id": 1575,
  "author": "刘辰翁",
  "paragraphs": [
   "里中上大人谁大。",
   "人上大、仁难作。",
   "八十六翁闲处坐。",
   "小生懒惰。",
   "近来高卧。",
   "忘却今朝贺。",
   "甲申还是连珠麽。",
   "胜有老人星一个。",
   "白发朱颜堪婆娑。",
   "灵光殿火。",
   "昆明劫过。",
   "角绮园黄我。"
  ],
  "title": "青玉案"
 },
 {
  "id": 1576,
  "author": "刘辰翁",
  "paragraphs": [
   "无肠可断听花雨。",
   "沉沉已是三更许。",
   "如此残红那得住。",
   "一春情绪。",
   "半生羁旅。",
   "寂寞空山语。",
   "霖铃不是相思阻。",
   "四十平分犹过五。",
   "渐远不知何杜宇。",
   "不如归去。",
   "不如归去。",
   "人在江南路。"
  ],
  "title": "青玉案"
 },
 {
  "id": 1577,
  "author": "刘辰翁",
  "paragraphs": [
   "命薄佳人，情锺我辈。",
   "海棠开後心如碎。",
   "斜风细雨不曾晴，倚阑滴尽胭脂泪。",
   "恨不能开，开时又背。",
   "春寒只了房栊闭。",
   "待他晴後得君来，无言掩帐羞憔悴。"
  ],
  "title": "踏莎行"
 },
 {
  "id": 1578,
  "author": "刘辰翁",
  "paragraphs": [
   "壁彩笼尘，金吾掠路。",
   "海风吹断楼台雾，无人知是上元时，一夜月明无著处。",
   "早是禁烟，朝来冻雨。",
   "东风自放银花树。",
   "雪晴须有踏青时，不成也待明年去。"
  ],
  "title": "踏莎行"
 },
 {
  "id": 1579,
  "author": "刘辰翁",
  "paragraphs": [
   "北望蝶山，西迷凤苑。",
   "忽忽醉里题诗满。",
   "黄花只似去年黄，去年人去黄花远。",
   "雨压城荒，丘园路断。",
   "却晴又恨公来晚。",
   "依稀自唱古人诗，明年此会知谁健。"
  ],
  "title": "踏莎行"
 },
 {
  "id": 1580,
  "author": "刘辰翁",
  "paragraphs": [
   "松偃成阴，荷香去暑。",
   "过溪似是东林路。",
   "不知宿昔有谁来，寺门同听催诗雨。",
   "北马依风，凉蝉咽暮。",
   "城门半带东陵圃。",
   "江南不是米元晖，无人更得沧洲趣。"
  ],
  "title": "踏莎行"
 },
 {
  "id": 1581,
  "author": "刘辰翁",
  "paragraphs": [
   "珠压相於，胭脂同傅。",
   "樊家更共谁家语。",
   "梢头结取一番愁，玉箫不会双双侣。",
   "风送流莺，前歌後舞。",
   "并桃欲吐含来往。",
   "双飞燕子自相衔，会教唇舌调鹦鹉。"
  ],
  "title": "踏莎行"
 },
 {
  "id": 1582,
  "author": "刘辰翁",
  "paragraphs": [
   "老子婆娑，那回也上南楼去。",
   "素娥有恨隐云屏，元是娇痴故。",
   "惊扇徘徊未许。",
   "耿多情、为谁堪诉。",
   "使君愁绝，独倚阑干，後期无据。",
   "有酒如船，片云扫尽霓裳露。",
   "他时与客更携鱼，犹记临皋路。",
   "因念南羁北旅。",
   "醉乌乌、凭君楚舞。",
   "问君不见，璧月词成，楼西沉处。"
  ],
  "title": "烛影摇红"
 },
 {
  "id": 1583,
  "author": "刘辰翁",
  "paragraphs": [
   "明月如冰，乱云飞下斜河去。",
   "旋呼艇子载箫声，风景还如故。",
   "袅袅余怀何许。",
   "听尊前、呜呜似诉。",
   "近年潮信，万里阴晴，和天无据。",
   "有客秋风，去时留下金盘露。",
   "少年终夜奏胡笳，谁料归无路。",
   "同是江南倦旅。",
   "封婵娟、君歌我舞。",
   "醉中休问，明月明年，人在何处。"
  ],
  "title": "烛影摇红"
 },
 {
  "id": 1584,
  "author": "刘辰翁",
  "paragraphs": [
   "春日江郊，素娥吹下银幡舞。",
   "东风点点乱茶烟，留到明朝否。",
   "掩袖凝寒不语。",
   "漫粘酥、枝枝缕缕。",
   "断肠何似，飞絮多时，落梅深处。",
   "仙掌擎来，翠眉敛半看成露。",
   "惊沙马上面帘轻，谁贵毡庐主。",
   "多少高阳伴侣。",
   "到如今、沉冥几许。",
   "乘槎相问，万里银河，欲归无路。"
  ],
  "title": "烛影摇红"
 },
 {
  "id": 1585,
  "author": "刘辰翁",
  "paragraphs": [
   "先生自寿，拥衾寒，重赋凌云游意。",
   "我有大儿孔文举，弱冠駸駸暮齿。",
   "桃已三偷，树犹如此，前度花开几。",
   "蓬莱可塞，还童却老无计。",
   "为此授笔翩翩，大江东去，好似歌头起。",
   "寄与两家孙又子，长看以文为戏。",
   "某所某公，同年同月，谁翦招魂纸。",
   "前三例好，不须举後三例。"
  ],
  "title": "念奴娇"
 },
 {
  "id": 1586,
  "author": "刘辰翁",
  "paragraphs": [
   "枯寒生晚，复何似、张绪少年时意。",
   "薄命不逢何至此，满眼啼妆龋齿。",
   "城是城非，年来年去，万八千能几。",
   "半痴半了，更痴儿计孙计。",
   "回首仕已半生，仕何如已，已矣羞拈起。",
   "幸有橘丸丸日大，且复从公围戏。",
   "若论弹文，更书谤箧，吾历无馀纸。",
   "多年致仕，大都有甚恩例。"
  ],
  "title": "念奴娇"
 },
 {
  "id": 1587,
  "author": "刘辰翁",
  "paragraphs": [
   "吾年如此，更梦里、犹作狼居胥意。",
   "千首新诗千斛酒，管甚侯何侯齿。",
   "员峤波翻，瀛洲尘败，吾屐能销几。",
   "经丘寻壑，是他早计迟计。",
   "犹记辰巳嗟嗟，故人贺我，且勉呼君起。",
   "五十不来来过二，方悟人言都戏。",
   "以我情怀，借公篇韵，恨不天为纸。",
   "馀生一笑，不须邴曼容例。"
  ],
  "title": "念奴娇"
 },
 {
  "id": 1588,
  "author": "刘辰翁",
  "paragraphs": [
   "沧洲一叶，待借君、回我炉亭春意。",
   "突兀灵光无立壁，八面江风寒齿。",
   "乡屐廊深，笼门槛赤，数月才几。",
   "千年未论，岂无数十年计。",
   "我本高卧墙东，何知人事，推枕为君起。",
   "憔悴庚寅何足记，不觉联翩宾戏。",
   "白雪阳春，黄鸡唱日，绝少澄心纸。",
   "我歌草草，和章有例还例。"
  ],
  "title": "念奴娇"
 },
 {
  "id": 1589,
  "author": "刘辰翁",
  "paragraphs": [
   "两丸日月，细看来、也是樊笼中物。",
   "点点山河经过了，拔帜几番残壁。",
   "白是沙堤，苍然吴楚，一片成毡雪。",
   "此时把酒，旧词还是坡杰。",
   "歌罢公瑾当年，天长地久，柳与梅都发。",
   "几许闲愁斜照里，掌上沤生沤灭。",
   "沧海桑枯，东陵瓜远，总不关渠发。",
   "簪花起舞，可怜今夕无月。"
  ],
  "title": "念奴娇"
 },
 {
  "id": 1590,
  "author": "刘辰翁",
  "paragraphs": [
   "赤壁之游乐。",
   "但古今、风清月白，更无坡作。",
   "矫首中洲公何许，共我横江孤鹤。",
   "把手笑、孙刘寂寞。",
   "颇有使君如今否，看青山、似我多前却。",
   "几见我、伴清酌。",
   "江心旧岂非城郭。",
   "抚千年、桑田海水，神游非昨。",
   "对影三人成六客，更倚归舟夜泊。",
   "尚听得、江城愁角。",
   "渺渺美人兮南浦，耿余怀、感泪伤离索。",
   "天正北，绕飞鹊。"
  ],
  "title": "乳燕飞・贺新郎"
 },
 {
  "id": 1591,
  "author": "刘辰翁",
  "paragraphs": [
   "曾授茅山记。",
   "共当年、二百七十，又三甲子。",
   "昨上云台占云物，占得景风南至。",
   "又恰是、封侯千岁。",
   "行遍神州河洛外，早归来、庭下槐阴翠。",
   "春万户，共生意。",
   "溪翁图是参同契。",
   "想金丹、圆成功行，活人相似。",
   "顾我尊前歌赤壁，生子当如此耳。",
   "笑华发、东坡年几。",
   "弟不如人今老矣，看龙头、霄汉雌龙尾。",
   "呼白石，为公起。"
  ],
  "title": "乳燕飞・贺新郎"
 },
 {
  "id": 1592,
  "author": "刘辰翁",
  "paragraphs": [
   "过雨城西路。",
   "看轻云、弄日花间，微寒如雾。",
   "谁是宣华门守者，报我十分开五。",
   "便痛饮、能销几度。",
   "寄语後来看花客，待看花、莫待开成树。",
   "成树也，半为土。",
   "佺巢蜀锦今何许。",
   "记西湖、聚景村庄，王亭谢墅。",
   "冷落柯丘二三子，更问何园韩圃。",
   "悄一笑、回车竹所。",
   "点点守宫包红泪，纵倾城、一顾倾城顾。",
   "家国事，正何与。"
  ],
  "title": "乳燕飞・贺新郎"
 },
 {
  "id": 1593,
  "author": "刘辰翁",
  "paragraphs": [
   "雨枕莺啼，露班烛散，御街人卖花窠。",
   "过眼无情，而今魂梦年多。",
   "百钱曳杖桥边去，问几时、重到明河。",
   "便人问，无了东风，此恨难磨。",
   "落红点点入颓波。",
   "任归春到海，海又成涡。",
   "江上儿童，抱茅笑我重过。",
   "蓬莱不涨枯鱼泪，但荒村、败壁悬梭。",
   "对残阳，往往无成，似我蹉跎。"
  ],
  "title": "高阳台"
 },
 {
  "id": 1594,
  "author": "刘辰翁",
  "paragraphs": [
   "西风坠绿。",
   "唤起春娇，嫣然困倚修竹。",
   "落帽人来，花艳乍惊郎目。",
   "相思尚带旧子，甚凄凉、未忺妆束。",
   "吟鬓底，伴寒香一朵，并簪黄菊。",
   "却待金盘华屋。",
   "园林静、多情怎禁幽独。",
   "蛱蝶应愁，明日落红难触。",
   "那堪雁霜渐重，怕黄昏、欲睡未足。",
   "翠袖冷，且莫辞、花下秉烛。"
  ],
  "title": "声声慢"
 },
 {
  "id": 1595,
  "author": "刘辰翁",
  "paragraphs": [
   "雨入轻寒，但新篘未试，荒了东篱。",
   "朝来暗惊翠袖，重倚屏帏。",
   "明窗丽阁，为何人、冷落多时。",
   "催重顿，妆台侧畔，画堂未怕春迟。",
   "漫省茸香粉晕，记去年醉里，题字倾敧。",
   "红炉未深乍暖，儿女成围。",
   "茶香疏处，画残灰、自说心期。",
   "容膝好，团栾分芋，前村夜雪初归。"
  ],
  "title": "汉宫春"
 },
 {
  "id": 1596,
  "author": "刘辰翁",
  "paragraphs": [
   "疏影横斜，似故人安道，只在前溪。",
   "年年望雪待月，漫倚吟矶。",
   "千红万紫，到春来、也是寻思。",
   "君不见，永阳江上，残梅冷雨丝丝。",
   "有几情人似我，漫骑牛卧笛，乱插繁枝。",
   "市门索笑憔悴，便作新知。",
   "城楼画角，又无花、只落空悲。",
   "但传说，寿阳一片，何曾迎面看飞。"
  ],
  "title": "汉宫春"
 },
 {
  "id": 1597,
  "author": "刘辰翁",
  "paragraphs": [
   "也曾海上，啖如瓜大枣。",
   "海上归来相公老。",
   "画堂深、满引明月清风，家山好、一笑尘生蓬岛。",
   "六年春易过，赢得清阴，到处持杯藉芳草。",
   "看明年此日，人在黄金台上，早整顿、乾坤事了。",
   "但细数斋年几人存，更宰相高年，几人能到。"
  ],
  "title": "洞仙歌"
 },
 {
  "id": 1598,
  "author": "刘辰翁",
  "paragraphs": [
   "有客从余，不计余无酒。",
   "袖有蟠桃为君寿。",
   "叹此桃再熟，也须年後。",
   "甚辨得，转盼个偷桃手。",
   "菊潭三十斛，月又月添，天赋先生日更久。",
   "但黄杨长寸，闰年倒寸，似凭得到梧宫甚时候。",
   "客又道奇特是阳生，後七日相看，醉春风柳。"
  ],
  "title": "洞仙歌"
 },
 {
  "id": 1599,
  "author": "刘辰翁",
  "paragraphs": [
   "枝头雨是青梅泪。",
   "翻作一江春水。",
   "鱼腹魂销，龙舟叫彻，不了湖亭张戏。",
   "满庭芳芷。",
   "正艾日高高，葛风细细。",
   "试比陈人，人间除我更谁似。",
   "浮沉君共我里。",
   "记薰廊待对，闻鸡蹴起。",
   "昨日蟾蜍，明朝蝇虎，身与渠衰更悴。",
   "老夫病已。",
   "任采绿采苓，为师为帝。",
   "但有昌阳，倩酤扶路醉。"
  ],
  "title": "齐天乐"
 },
 {
  "id": 1600,
  "author": "刘辰翁",
  "paragraphs": [
   "海枯泣尽天吴泪。",
   "又涨经天河水。",
   "万古鱼龙，雷收电卷，宇宙刹那间戏。",
   "沉兰坠芷。",
   "想重整荷衣，顿惊腰细。",
   "尚有干将，冲牛射斗定何似。",
   "成都桥动万里。",
   "叹何时重见，鹃啼人起。",
   "孤竹双清，紫荆半落，到此吟枯神瘁。",
   "对床永已。",
   "但梦绕青神，尘昏白帝。",
   "重反离骚，众醒吾独醉。"
  ],
  "title": "齐天乐"
 },
 {
  "id": 1601,
  "author": "刘辰翁",
  "paragraphs": [
   "蒋陵故是簪花路。",
   "风烟奈何秋暑。",
   "候馆凋梧，宫墙断柳，谁识当年倦旅。",
   "余怀何许。",
   "想上马人扶，翠眉愁聚。",
   "旧日方回，而今能赋断肠语。",
   "登高能赋最苦。",
   "叹高高难问，欲望迷处。",
   "蝶绕东篱，鸿翻上苑，那更画梁辞主。",
   "来今往古。",
   "漫湛辈同来，远公回去。",
   "我醉安归，黄花扶路舞。"
  ],
  "title": "齐天乐"
 },
 {
  "id": 1602,
  "author": "刘辰翁",
  "paragraphs": [
   "几年城中无看灯。",
   "夜三更。",
   "月空明。",
   "野庙残梅，村鼓自春声。",
   "长笑儿童忙踏舞，何曾见，宣德棚，不夜城。",
   "去年今年又伤心。",
   "去年晴。",
   "去年曾。",
   "不似今年，闲坐处、却不曾行。",
   "忆去年人、弹烛泪纵横。",
   "想见西窗窗下月，窗下月，是无情，是有情。"
  ],
  "title": "江城梅花引"
 },
 {
  "id": 1603,
  "author": "刘辰翁",
  "paragraphs": [
   "相思无处著春寒。",
   "傍阑干。",
   "湿阑干。",
   "似我情怀，处处忆临安。",
   "想见夜深村鼓静，灯晕碧，为傍人，说上元。",
   "是花是雪无意看。",
   "雨摧残。",
   "雨摧残。",
   "探春未还。",
   "到春还、似不如闲。",
   "感恨千般、憔悴做花难。",
   "不惜与君同一醉，君不见，铜雀台，望老瞒。"
  ],
  "title": "江城梅花引"
 },
 {
  "id": 1604,
  "author": "刘辰翁",
  "paragraphs": [
   "最是一人称好处。",
   "昨日小春留得住。",
   "梅花信信望东风，须待公归香满路。",
   "年时今已度。",
   "长是巴山深夜雨。",
   "宣又召，凯还簇簇，要见寿觞举。",
   "扫尽窝蜂闲绣斧。",
   "叠鼓春声欢岁暮。",
   "燕台剑履趣锋车，银信低低传好语。",
   "紫貂裘脱与。",
   "肘印累累映三组。",
   "但重省，西来斗水，忘却爱卿取。"
  ],
  "title": "归朝歌"
 },
 {
  "id": 1605,
  "author": "刘辰翁",
  "paragraphs": [
   "芳草如云，飞红似雨，卖花声过。",
   "况回首、洗马塍荒，更寒食、宫人斜闭，烟雨铜驼。",
   "提壶卢何所得酒，泥滑滑、行不得也哥哥。",
   "伤心处，斜阳巷陌，人唱西河。",
   "天下事，不如意十常八九，无奈何。",
   "论兵忍事，对客称好，面皱如靴。",
   "广武噫嘻，东陵反覆，欢乐少兮哀怨多。",
   "休眉锁。",
   "问朱颜去也，还更来麽。"
  ],
  "title": "大圣乐"
 },
 {
  "id": 1606,
  "author": "刘辰翁",
  "paragraphs": [
   "红妆春骑。",
   "踏月影、竿旗穿市。",
   "望不尽、楼台歌舞，习习香尘莲步底。",
   "箫声断、约彩鸾归去，未怕金吾呵醉。",
   "甚辇路、喧阗且止。",
   "听得念奴歌起。",
   "父老犹记宣和事。",
   "抱铜仙、清泪如水。",
   "还转盼、沙河多丽。",
   "滉漾明光连邸第。",
   "帘影冻、散红光成绮。",
   "月浸葡萄十里。",
   "看往来、神仙才子。",
   "肯把菱花扑碎。",
   "肠断竹马儿童，空见说、三千乐指。",
   "等多时春不归来，到春时欲睡。",
   "又说向、灯前拥髻。",
   "暗滴鲛珠坠。",
   "便当日、亲见霓裳，天上人间梦里。"
  ],
  "title": "宝鼎现"
 },
 {
  "id": 1607,
  "author": "刘辰翁",
  "paragraphs": [
   "昨朝晴，今朝雨。",
   "渺莽遽如许。",
   "厌听儿童，总是涨江语。",
   "是谁力挽天河，误他仙客，并失却、乘槎来路。",
   "断肠苦。",
   "翦烛深夜巴山，酒醒听如故。",
   "勃窣荷衣，堕泪少乾土。",
   "从初错铸鸱夷，不如归去，到今此、欲归何处。"
  ],
  "title": "祝英台近"
 },
 {
  "id": 1608,
  "author": "刘辰翁",
  "paragraphs": [
   "看师师、成蝶蝶。",
   "蹙尽不成叠。",
   "欲试搔头，花重怎堪捻。",
   "是谁抛过东墙，今无赤凤，梦得似、那人身捷。",
   "年时腊。",
   "曾笑梅梢和豆，去月忽如荚。",
   "便向龙门，无复钏金接。",
   "待教开到琼林，阆仙重见，又谁念、昆明前劫。"
  ],
  "title": "祝英台近"
 },
 {
  "id": 1609,
  "author": "刘辰翁",
  "paragraphs": [
   "渺山城故苑，烟横绿野，林胜青油。",
   "甚相思只在，华清泉侧，凝碧池头。",
   "故人念我何处，坠泪水西流。",
   "念寒食如君，江南似我，花絮悠悠。",
   "不知身南北，对断烟禁火，蹇六年留。",
   "恨听莺不见，到而今又恨，睍睆成愁。",
   "去年相携流落，回首隔芳洲。",
   "但行去行来，春风春水无过舟。"
  ],
  "title": "忆旧游"
 },
 {
  "id": 1610,
  "author": "刘辰翁",
  "paragraphs": [
   "明月满沧洲。",
   "长江一意流。",
   "更何人、横笛危楼。",
   "天地不知兴废事，三十万、八千秋。",
   "落叶女墙头。",
   "铜驼无恙不。",
   "看青山、白骨堆愁。",
   "除却月宫花树下，尘坱莽、欲何游。"
  ],
  "title": "唐多令"
 },
 {
  "id": 1611,
  "author": "刘辰翁",
  "paragraphs": [
   "风露小瀛洲。",
   "斜河倒海流。",
   "人间尘、不到琼楼。",
   "错向五陵陵上望，几回月、几回秋。",
   "落日太湖头。",
   "垂虹今是不。",
   "醉尊前、往往成愁。",
   "便有扁舟西子在，无汗漫、与君游。"
  ],
  "title": "唐多令"
 },
 {
  "id": 1612,
  "author": "刘辰翁",
  "paragraphs": [
   "寒雁下荒洲。",
   "寒声带影流。",
   "便寄书、不到红楼。",
   "如此月明如此酒，无一事、但悲秋。",
   "万弩落潮头。",
   "灵胥还怒不。",
   "满湖山、犹是春愁。",
   "欲向涌金门外去，烟共草、不堪游。"
  ],
  "title": "唐多令"
 },
 {
  "id": 1613,
  "author": "刘辰翁",
  "paragraphs": [
   "日落紫霞洲。",
   "兰舟稳放流。",
   "玉虹仙、如在黄楼。",
   "何必锦袍吹玉笛，听欸乃、数声秋。",
   "赤壁舞涛头。",
   "周郎还到不。",
   "倚西风、袅袅余愁。",
   "唤起横江飞道士，来伴我、月中游。"
  ],
  "title": "唐多令"
 },
 {
  "id": 1614,
  "author": "刘辰翁",
  "paragraphs": [
   "零露下长洲。",
   "云翻海倒流。",
   "素娥深、不到西楼。",
   "忽觉断潮归去也，饮不尽、一轮秋。",
   "城外土馒头。",
   "人能饮恨不。",
   "古人不见使吾愁，莫有横江孤鹤过，来伴我、醉中游。"
  ],
  "title": "唐多令"
 },
 {
  "id": 1615,
  "author": "刘辰翁",
  "paragraphs": [
   "明月满河洲。",
   "星河带月流。",
   "料素娥、独倚琼楼。",
   "竟是何年何药误，魂梦冷、不禁秋。",
   "少日梦龙头。",
   "知君犹梦不。",
   "算虚名、不了闲愁。",
   "便有鹄袍三万辈，应不是、旧京游。"
  ],
  "title": "唐多令"
 },
 {
  "id": 1616,
  "author": "刘辰翁",
  "paragraphs": [
   "残日下瓜洲。",
   "平安火又流。",
   "月高高、挂古城楼。",
   "回首少年真可笑，无一事、又悲秋。",
   "天在海边头。",
   "天风有意不。",
   "结桂枝、袅袅余愁。",
   "不是银河无去路，先不去、後难游。"
  ],
  "title": "唐多令"
 },
 {
  "id": 1617,
  "author": "刘辰翁",
  "paragraphs": [
   "春雨满江城。",
   "汀洲春水生。",
   "更悲久雨似春酲。",
   "犹有一般天富贵，夜来雨、早来晴。",
   "年少总看灯。",
   "老来犹故情。",
   "便无灯、也自盈盈。",
   "说著春情谁不爱，今夜月、有人行。"
  ],
  "title": "唐多令"
 },
 {
  "id": 1618,
  "author": "刘辰翁",
  "paragraphs": [
   "天香国色辞脂粉。",
   "肯爱红衫嫩。",
   "け然自取玉为衣。",
   "似是银河水皱、织成机。",
   "寒欺薄薄春无力。",
   "月浸霓裳湿。",
   "一窠香雪世间稀。",
   "可惜不教留到、布衣时。"
  ],
  "title": "虞美人"
 },
 {
  "id": 1619,
  "author": "刘辰翁",
  "paragraphs": [
   "寿安楼子重重蕊。",
   "少见如鱼尾。",
   "向来染得渭脂红。",
   "又自细摇花浪、动春风。",
   "赬鳞似是人谁信。",
   "但向残红认。",
   "若教随水去悠然。",
   "为报沙头玉鹭、莫贪鲜。"
  ],
  "title": "虞美人"
 },
 {
  "id": 1620,
  "author": "刘辰翁",
  "paragraphs": [
   "花心定有何人捻。",
   "晕晕如娇靥。",
   "一痕明月老春宵。",
   "正似酥胸潮脸、不曾销。",
   "当年掌上开元宝。",
   "半是杨妃爪。",
   "若教此掏到痴人。",
   "任是高墙无路、蝶翻身。"
  ],
  "title": "虞美人"
 },
 {
  "id": 1621,
  "author": "刘辰翁",
  "paragraphs": [
   "无花敢与姚黄比。",
   "对对鸳鸯起。",
   "识他金带万钉垂。",
   "谁向麒麟楦里、卸猴绯。",
   "潜溪以上难为说。",
   "自是君恩别。",
   "後来西子避无盐。",
   "又道君王捉鼻、又何嫌。"
  ],
  "title": "虞美人"
 },
 {
  "id": 1622,
  "author": "刘辰翁",
  "paragraphs": [
   "魏家品是君王后。",
   "岂比昭容袖。",
   "风吹满院绣囊香。",
   "谁赐大师师号、退昭阳。",
   "飞霞一落无根蒂。",
   "空坠重华泪。",
   "离披正午盛时休。",
   "闲为思王重赋、洛神愁。"
  ],
  "title": "虞美人"
 },
 {
  "id": 1623,
  "author": "刘辰翁",
  "paragraphs": [
   "楼台烟雨朱门悄。",
   "乔木芳云杪。",
   "半窗天晓又闻莺。",
   "比似当年春尽、最关情。",
   "客中自被啼鹃恼。",
   "况落春归道。",
   "满怀憔悴有谁知。",
   "犹记涌金门外、送人时。"
  ],
  "title": "虞美人"
 },
 {
  "id": 1624,
  "author": "刘辰翁",
  "paragraphs": [
   "黄柑擘破传春雾。",
   "新酒如清露。",
   "城中也是几分灯。",
   "自爱城山堂上、两三星。",
   "枝头未便风和雨。",
   "寂寞无歌舞。",
   "天公肯放上元晴。",
   "自是六街三市、少人行。"
  ],
  "title": "虞美人"
 },
 {
  "id": 1625,
  "author": "刘辰翁",
  "paragraphs": [
   "徐家破镜昏如雾。",
   "半面人间露。",
   "等闲相约是看灯。",
   "谁料人间天上、似流星。",
   "朱门帘影深深雨。",
   "憔悴新人舞。",
   "天涯海角赏新晴。",
   "惟有桥边卖镜、是闲行。"
  ],
  "title": "虞美人"
 },
 {
  "id": 1626,
  "author": "刘辰翁",
  "paragraphs": [
   "黄帘绿幕窗垂雾。",
   "表立如承露。",
   "夕郎偷看御街灯。",
   "归奔河边残点、乱如星。",
   "开园蒋李游春雨。",
   "蛱蝶穿人舞。",
   "如今烟草锁春晴。",
   "并与苏堤葛岭、不堪行。"
  ],
  "title": "虞美人"
 },
 {
  "id": 1627,
  "author": "刘辰翁",
  "paragraphs": [
   "鞓红乾色无光霁。",
   "须是鲜鲜翠。",
   "け然一点系裙腰。",
   "不著人间金屋、恐难销。",
   "英英肯似焉支贵。",
   "漫脱红霞帔。",
   "落时且勿涴尘泥。",
   "留向天台洞口、泛吾诗。"
  ],
  "title": "虞美人"
 },
 {
  "id": 1628,
  "author": "刘辰翁",
  "paragraphs": [
   "湿云待向三更吐。",
   "更是沉沉雨。",
   "眼前儿女意堪怜。",
   "不说明朝後日、说明年。",
   "当年知道晴三鼓。",
   "便似佳期误。",
   "笑他拜月不曾圆。",
   "只是今朝北望、也凄然。"
  ],
  "title": "虞美人"
 },
 {
  "id": 1629,
  "author": "刘辰翁",
  "paragraphs": [
   "梅梢腊尽春归了。",
   "毕竟春寒少。",
   "乱山残烛雪和风。",
   "犹胜阴山海上、窖群中。",
   "年光老去才情在。",
   "惟有华风改。",
   "醉中幸自不曾愁。",
   "谁唱春花秋叶、泪偷流。"
  ],
  "title": "虞美人"
 },
 {
  "id": 1630,
  "author": "刘辰翁",
  "paragraphs": [
   "情知是梦无凭了。",
   "好梦依然少。",
   "单于吹尽五更风。",
   "谁见梅花如泪、不言中。",
   "儿童问我今何在。",
   "烟雨楼台改。",
   "江山画出古今愁。",
   "人与落花何处、水空流。"
  ],
  "title": "虞美人"
 },
 {
  "id": 1631,
  "author": "刘辰翁",
  "paragraphs": [
   "轻衫倚望春晴稳。",
   "雨压青梅损。",
   "皱绡池影泛红蔫。",
   "看取断云来去、似炉烟。",
   "愁春来暮仍愁暮。",
   "受却寒无数。",
   "年来无地卖花栽。",
   "向道明年花信、莫须来。"
  ],
  "title": "虞美人"
 },
 {
  "id": 1632,
  "author": "刘辰翁",
  "paragraphs": [
   "娟娟二八清明了。",
   "犹说淮阳早。",
   "钱欧陆谱遍花光。",
   "红到寿阳、也不说淮阳。",
   "此花地望元非薄。",
   "回首伤流落。",
   "洛阳闲岁断春风。",
   "怎不当时道是、洛阳红。"
  ],
  "title": "虞美人"
 },
 {
  "id": 1633,
  "author": "刘辰翁",
  "paragraphs": [
   "秋阴团扇如人老。",
   "渐近中秋好。",
   "新凉远忆小楼边。",
   "自在一窗明月、傍人眠。",
   "多情谁到星河晓。",
   "只道圆时少。",
   "他年几处与君看。",
   "长是成愁成恨、不成欢。"
  ],
  "title": "虞美人"
 },
 {
  "id": 1634,
  "author": "刘辰翁",
  "paragraphs": [
   "胭脂不涴紫玉箫。",
   "认宫中、银字未销。",
   "但凤去、台空古，比落花、无第二朝。",
   "天涯流落哀声在，听乌乌、不似内娇。",
   "漫身似、商人妇，泣孤舟、长夜寂寥。"
  ],
  "title": "恋绣衾"
 },
 {
  "id": 1635,
  "author": "刘辰翁",
  "paragraphs": [
   "困如宿酒犹未销。",
   "满华堂、羞见目招。",
   "忽折向、西邻去，教旁人、看上马娇。",
   "肉色似花难可得，但花如、肉色妖娆。",
   "谁说汉宫飞燕，到而今、犹带脸潮。"
  ],
  "title": "恋绣衾"
 },
 {
  "id": 1636,
  "author": "刘辰翁",
  "paragraphs": [
   "当年三五舞太平。",
   "醉归来、花影满庭。",
   "办永夜、重开宴，笑姑苏、万眼未明。",
   "而今绕市歌儿马，客黄昏、细雨满城。",
   "十年事、去如水，想家人、村庙看灯。"
  ],
  "title": "恋绣衾"
 },
 {
  "id": 1637,
  "author": "刘辰翁",
  "paragraphs": [
   "海山昏，寒云欲下，低低压吹帽。",
   "平沙浩浩。",
   "想关塞无烟，时动衰草。",
   "苏郎卧处愁难扫。",
   "江南春不到。",
   "但怅望、雪花夜白，人间憔悴好。",
   "谁知广寒梦无憀，丁宁白玉炼，不关怀抱。",
   "看清浅、桑田外，尘生热恼。",
   "待说与、天公知道。",
   "期腊尽春来事宜早。",
   "更几日、银河信断，梅花容易老。"
  ],
  "title": "花犯"
 },
 {
  "id": 1638,
  "author": "刘辰翁",
  "paragraphs": [
   "甚天花、纷纷坠也，偏偏著余帽。",
   "乾坤清皓。",
   "任海角荒荒，都变瑶草。",
   "落梅天上无人扫。",
   "角吹吹不到。",
   "想特为、东皇开宴，琼林依旧好。",
   "看儿贪耍不知寒，须塑就玉狮，置儿怀抱。",
   "奈转眼、今何在，泪痕成恼。",
   "白发翁翁向儿道。",
   "那曲巷袁安爱晴早。",
   "便把似、一年春看，惜花花自老。"
  ],
  "title": "花犯"
 },
 {
  "id": 1639,
  "author": "刘辰翁",
  "paragraphs": [
   "冰肌玉骨，笑嫣然、总是风尘中物。",
   "谁扫一枝，流落到、绝域高台素壁。",
   "匹马南来，千山万水，为访林间雪。",
   "渊明爱菊，不知谁是花杰。",
   "憔悴梦断吴山，有何人报我，前村夜发。",
   "蜡屐霜泥烟步外，转入波光明灭。",
   "雪後风前，水边竹外，岁晚华余发。",
   "戴花人去，江妃空弄明月。"
  ],
  "title": "酹江月・念奴娇"
 },
 {
  "id": 1640,
  "author": "刘辰翁",
  "paragraphs": [
   "四无谁语，待推窗、初见江南风物。",
   "索笑巡檐无奈处，悄隔东邻一壁。",
   "有酒如船，招呼满载，只欠枝头雪。",
   "疏花冷眼，坐中都是词杰。",
   "堪恨几日西郊，寻消问息，肯向吟边发。",
   "著意相看，又恐是、六出幻成还灭。",
   "恼恨儿童，攀翻顶戴，不到先生发。",
   "明朝重省，初三知属谁月。"
  ],
  "title": "酹江月・念奴娇"
 },
 {
  "id": 1641,
  "author": "刘辰翁",
  "paragraphs": [
   "五朝寿俊，算生平占得、淳熙四四。",
   "三万六千三万了，剩有一千饶底。",
   "三百年间，和风丽日，几个能销此。",
   "约山山笑，先生不负山矣。",
   "今岁甲子重阳，待重数，五百十三甲子。",
   "吟万首诗更自和，岁岁寿诗自喜。",
   "若比潞公，如今年纪，犹是平章事。",
   "先生抚掌，问他闲日能几。"
  ],
  "title": "酹江月・念奴娇"
 },
 {
  "id": 1642,
  "author": "刘辰翁",
  "paragraphs": [
   "西风处士，例一枝团月，咸平印印。",
   "千古诗宗传不绝，至竟被渠道尽。",
   "雪返香魂，霜吹晓怨，肯受东君聘。",
   "罗浮梦转，兔环知是谁孕。",
   "未说烟雨江南，垂垂青子，须要调金鼎。",
   "愁绝西山明秀处，依旧鹤南飞影。",
   "我白君元，君词我和，各自为长庆。",
   "後来桃李，遥遥别是花信。"
  ],
  "title": "酹江月・念奴娇"
 },
 {
  "id": 1643,
  "author": "刘辰翁",
  "paragraphs": [
   "棹歌齐发，江云暮、吹得湘愁成雨。",
   "小酌千年，知他是、阿那年时沈午。",
   "日落长沙，风回极浦，黯不堪延伫。",
   "吴头楚尾，非关四面为楚。",
   "几度唤起醒累，淋漓痛饮，不学愁余句。",
   "踏鲤从鼋胥涛上，怎不化成龙去。",
   "越女吴船，燕歌赵舞，世世悠悠许。",
   "明朝寂寂，双双飞下鸣鹭。"
  ],
  "title": "酹江月・念奴娇"
 },
 {
  "id": 1644,
  "author": "刘辰翁",
  "paragraphs": [
   "岁寒相命，算人间、除了梅花无物。",
   "窥宋三年又不是，草草东邻凿壁。",
   "偃蹇风前，沉吟竹外，直待天骄雪。",
   "白家人至，一枝横出终杰。",
   "寂寞小小疏篱，探花使断，知复何时发。",
   "北驿不来春又远，只向窗前埋灭。",
   "好在冰花，著些风筱，怎不清余发。",
   "补之去後，墨梅又有明月。"
  ],
  "title": "酹江月・念奴娇"
 },
 {
  "id": 1645,
  "author": "刘辰翁",
  "paragraphs": [
   "遥怜儿女，未解忆长安、十年前月。",
   "徙倚桂枝空延伫，无物同心堪结。",
   "冷落江湖，萧条门巷，犹著西楼客。",
   "恨无铁笛，一声吹裂山石。",
   "休说起舞登楼，那人已先我，渡江横楫。",
   "圆缺不销青冢恨，漠漠风沙如雪。",
   "西母长生，素娥好在，何皓当时发。",
   "山河如此，月中定是何物。"
  ],
  "title": "酹江月・念奴娇"
 },
 {
  "id": 1646,
  "author": "刘辰翁",
  "paragraphs": [
   "团团桂影，怕人道、大地山河里许。",
   "旧日影娥池未缺，惊断霓裳歌舞。",
   "雪白长城，金明古驿，尽是乘槎路。",
   "少年白发，自无八骏能去。",
   "犹记流落荒滨，故人相过，共吹箫前度。",
   "无酒无鱼空此客，昨夜留之不住。",
   "睡起披衣，行吟坐对，又有重圆处。",
   "不知今夕，那人有甚佳句。"
  ],
  "title": "酹江月・念奴娇"
 },
 {
  "id": 1647,
  "author": "刘辰翁",
  "paragraphs": [
   "城中十万，有何人、和我乌乌鸣瑟。",
   "对影姮娥成三处，谁料尊中无月。",
   "翦纸吹成，长梯摘取，儿戏那堪惜。",
   "洞庭夜白，一声聊破空阔。",
   "休说二十四桥，便一分无赖，有谁谁识。",
   "一枕秋衾南北梦，好好娟娟成雪。",
   "旧日少游，锦袍玉笛，醉卧藤阴石。",
   "萧然今夕，无鱼无酒无客。"
  ],
  "title": "酹江月・念奴娇"
 },
 {
  "id": 1648,
  "author": "刘辰翁",
  "paragraphs": [
   "淡淡胭脂，似褪向、景阳鸳石。",
   "依然是、春睡未足，捧心犹癖。",
   "藉甚不禁君再顾，嫣然却记渠初拆。",
   "黯销魂、欲尽更堪怜，终难得。",
   "犹记是，卿卿惜。",
   "空复见，谁谁摘。",
   "但当时一笑，也成陈迹。",
   "我懒花残都已往，诗朋酒伴犹相觅。",
   "听连宵、又雨又还晴，鸠鸣寂。"
  ],
  "title": "满江红"
 },
 {
  "id": 1649,
  "author": "刘辰翁",
  "paragraphs": [
   "何许相求，且不是、南温北石。",
   "也欲学、绝交高论，自陈余癖。",
   "万里鱼书长记忆，十年波浪伤离拆。",
   "算此舟、不是剡溪舟，空回得。",
   "非出处，何须惜。",
   "非瑕纇，何须摘。",
   "看雪销鸿去，有何留迹。",
   "安石岂无同乐意，玄真不是朝廷觅。",
   "但眼前、真率暂相违，歌声寂。"
  ],
  "title": "满江红"
 },
 {
  "id": 1650,
  "author": "刘辰翁",
  "paragraphs": [
   "莺语依然，但春去、人间无约。",
   "谁念我、吟情憔悴，醉魂落魄。",
   "尽日只将行卷续，有时自整残棋著。",
   "向黄昏、细雨闷无憀，青梅落。",
   "南又北，相思错。",
   "朝异暮，人情薄。",
   "漫踌躇在目，奢华如昨。",
   "海底月沉天上兔，辽东人化扬州鹤。",
   "记龙云、波浪岂能平，天难托。"
  ],
  "title": "满江红"
 },
 {
  "id": 1651,
  "author": "刘辰翁",
  "paragraphs": [
   "十岁儿童，看骑竹、花阴满城。",
   "与新第、桐乡孙子，高下齐生。",
   "倚枕不寻柯下梦，举头自爱橘中名。",
   "但有时、米价问如何，公助平。",
   "东西塾，听书声。",
   "长短卷，和诗成。",
   "总神仙清福，前辈家庭。",
   "试问凌烟图相国，何如洛寺写耆英。",
   "甚天公、属意富民侯，银信青。"
  ],
  "title": "满江红"
 },
 {
  "id": 1652,
  "author": "刘辰翁",
  "paragraphs": [
   "问海棠花下，又何如、玄都观中游。",
   "叹佺巢蜀锦，常时不数，前度何稠。",
   "谁见宣华故事，歌舞簇遨头。",
   "共是西江水，不解西流。",
   "在处繁华如梦，梦占人年少，生死堪羞。",
   "任倾城倾国，风雨一春休。",
   "醉逢君、何须有约，醉留君、系不住扁舟。",
   "空又失，花前一笑，绿尽芳洲。"
  ],
  "title": "八声甘州"
 },
 {
  "id": 1653,
  "author": "刘辰翁",
  "paragraphs": [
   "看团团、一物大如杯，时复几何秋。",
   "俯天涯海角，今来古往，人物如流。",
   "想见霓裳歌罢，无物与浇愁。",
   "惟有当时树，香满琼楼。",
   "谁念南楼老子，倚西风尘满，心事悠悠。",
   "便班姬袖里，明月一时休。",
   "叹年年、吹箫有约，又一番、鹤梦雪堂舟。",
   "池上久，满身风露，还索衣裘。"
  ],
  "title": "八声甘州"
 },
 {
  "id": 1654,
  "author": "刘辰翁",
  "paragraphs": [
   "记前朝、鹤会又重来，攀翻第三桃。",
   "看云华授策，麻姑擘脯，嬴女吹箫。",
   "寻思曲江旧事，宫锦胜龙标。",
   "奏罢清华梦，独立春宵。",
   "不数相州锦样，是调羹御手，重解金貂。",
   "但今年此日，疏了醉葡萄。",
   "闻老仙、衣冠皓伟，又丁宁、天语著儿招。",
   "都人望，回班赐第，赤舄飞朝。"
  ],
  "title": "八声甘州"
 },
 {
  "id": 1655,
  "author": "刘辰翁",
  "paragraphs": [
   "但秋风、年又一年深，不禁长年悲。",
   "自景阳钟断，馆娃宫闭，冷落心知。",
   "千树西湖杨柳，更管别人离。",
   "看取茂陵客，一去无归。",
   "都是旧时行乐，漫烟销日出，水绕山围。",
   "看人情荏苒，不似鹧鸪飞。",
   "听砧声、遥连塞外，问三衢、道上去人稀。",
   "销凝久，残阳短笛，似我歔欷。"
  ],
  "title": "八声甘州"
 },
 {
  "id": 1656,
  "author": "刘辰翁",
  "paragraphs": [
   "甚花间、儿女笑盈盈。",
   "人添雪狮成。",
   "任踏青无路，凌波有地，步步光尘。",
   "招得梅妃魂也，好似去年春。",
   "柳亦何曾絮，都是云英。",
   "休道东皇诞漫，到茶烟歇後，谁浊谁清。",
   "赖谢娘好语，端胜解围兵。",
   "看昨朝、天公雨粟，定大家、快活社翁平。",
   "春晴好，溶溶雨尽，听卖花声。"
  ],
  "title": "八声甘州"
 },
 {
  "id": 1657,
  "author": "刘辰翁",
  "paragraphs": [
   "何须银烛红妆，菜花总是曾留处。",
   "流觞事远，绕梁歌断，题红人去。",
   "绕蝶东墙，啼莺修竹，疏蝉高树。",
   "叹一春风雨，归来抱膝，怀往昔、自凄楚。",
   "遥望东门柳下，梦参差、欲归幽路。",
   "断红芳草，连空积水，凭高坠雾。",
   "水洗铜驼，天清华表，升平重遇。",
   "但相如老去，江淹才尽，有何人赋。"
  ],
  "title": "水龙吟"
 },
 {
  "id": 1658,
  "author": "刘辰翁",
  "paragraphs": [
   "多年袖瓣心香，重新拈出为公寿。",
   "唤起老龙，如今正是，欠伸时候。",
   "弱语闻莺，轻阴转柳，弦薰未透。",
   "信江南，自有真孺未用，须待见、衮和绣。",
   "闻说锋车在道，更四辈、传宣来骤。",
   "蟠胸何限，天门夜对，春宫晨奏。",
   "梅子阴浓，菖蒲花老，枯槔闲後。",
   "但北关下泽，遗民社在，贺公归昼。"
  ],
  "title": "水龙吟"
 },
 {
  "id": 1659,
  "author": "刘辰翁",
  "paragraphs": [
   "看人削树成槎，布帆海上秋风浪。",
   "白头坡老，知津水手，倚桄榔杖。",
   "九点齐州，半生髀肉，烟尘苍莽。",
   "但北窗梦转，青阴满眼，抚陈迹、玩新涨。",
   "世事艰难已遍，笑而今、不堪重想。",
   "龙筋虎骨，根深伏兔，擎空千丈。",
   "礼乐文章，终须梦卜，南人为相。",
   "问凌烟生面，他时彷佛，似何人像。"
  ],
  "title": "水龙吟"
 },
 {
  "id": 1660,
  "author": "刘辰翁",
  "paragraphs": [
   "闲思十八年前，依稀正是公年纪。",
   "铜驼陌上，乌衣巷口，臣清如水。",
   "是处风筝，满城昼锦，儿郎俊伟。",
   "但幅巾藜杖，低垂白鬓，用与绮、问何里。",
   "最忆他年甘旨。",
   "也曾经、三仕三已。",
   "至今结习，馀年未了，业多生绮。",
   "安得滕廛，移将近市，长薰晋鄙。",
   "望福星炯炯，西江千里，待公来社。"
  ],
  "title": "水龙吟"
 },
 {
  "id": 1661,
  "author": "刘辰翁",
  "paragraphs": [
   "多年绿幕黄帘，瓶花黯黯无谁主。",
   "荀陈迹远，燕吴路断，何人星聚。",
   "四圣楼台，水仙华表，冷烟和雨。",
   "但徘徊梦想，美人不见，空犹记、铁炉步。",
   "过尽凉风天末，坠华笺、行行飞翥。",
   "一端翠织，锦鲸茅屋，天吴惊舞。",
   "念我何辰，涸阴冰子，生怜金虎。",
   "恨儿痴不了，山川悠缅，共君黉宇。"
  ],
  "title": "水龙吟"
 },
 {
  "id": 1662,
  "author": "刘辰翁",
  "paragraphs": [
   "征衫春雨纵横，可曾湿得飞花透。",
   "知君念我，溪南徙倚，谁家红袖。",
   "藉草成眠，簪花倚醉，狂歌扶手。",
   "叹故人何处，闻鹃堕泪，春去也、到家否。",
   "说与东风情事，怕东风、似人眉皱。",
   "乱山华屋，残邻废里，不堪回首。",
   "寒食江村，牛羊丘陇，茅檐酤酒。",
   "笑周秦来往，与谁同梦，说开元旧。"
  ],
  "title": "水龙吟"
 },
 {
  "id": 1663,
  "author": "刘辰翁",
  "paragraphs": [
   "孤烟澹澹无情，角声正送层城暮。",
   "伤怀绝似，龙山罢後，骑台沉处。",
   "珠履三千，金人十二，五陵无树。",
   "叹岐王宅里，黄公垆下，空鼎鼎、记前度。",
   "几许英雄文武。",
   "酒不到、故人坟土。",
   "平生破帽，几番摇落，受西风侮。",
   "昨日如今，明年此会，俯然怀古。",
   "便东篱甲子，花开花谢，不堪重数。"
  ],
  "title": "水龙吟"
 },
 {
  "id": 1664,
  "author": "刘辰翁",
  "paragraphs": [
   "春台路古，想店月潭云，鸡鸣关候。",
   "巾车尔久。",
   "记湘累降日，留词劝酒。",
   "不是行边，待与持杯论斗。",
   "算吾寿。",
   "已待得河清，万古晴昼。",
   "京国事转手。",
   "漫宫粉堆黄，髻妆啼旧。",
   "瑶池在否。",
   "自刘郎去後，宴期重负。",
   "解事天公，道是全无又有。",
   "浯溪友。",
   "笑浯溪、至今聱叟。"
  ],
  "title": "扫花游・扫地游"
 },
 {
  "id": 1665,
  "author": "刘辰翁",
  "paragraphs": [
   "花几许，已报八分催。",
   "却问主人何处去，且容老子个中来。",
   "花外主人回。",
   "年时客，如今安在哉。",
   "正喜锦宫城烂漫，忽惊花鸟使摧颓。",
   "世事只添杯。"
  ],
  "title": "忆江南"
 },
 {
  "id": 1666,
  "author": "刘辰翁",
  "paragraphs": [
   "酒熟未。",
   "梅开未。",
   "去年迟待重来醉。",
   "笑当筵。",
   "舞当筵。",
   "惟有今年。",
   "八十是开年。",
   "参差野袂成归鹤。",
   "石鼎未开容剥啄。",
   "岁开尊。",
   "岁添孙。",
   "孙又开尊。",
   "福曜萃高门。"
  ],
  "title": "梅花引"
 },
 {
  "id": 1667,
  "author": "刘辰翁",
  "paragraphs": [
   "过雨新荷生水气。",
   "高影参差，无谓思量睡。",
   "梦里不知轻别意。",
   "醒来竟是谁先起。",
   "去路夕阳芳草际。",
   "不论阑干，处处情怀似。",
   "记得分明羞掷蕊。",
   "自知不是天仙子。"
  ],
  "title": "蝶恋花"
 },
 {
  "id": 1668,
  "author": "刘辰翁",
  "paragraphs": [
   "八九十翁嬉入市。",
   "把菊簪萸，共说新篘美。",
   "何以祝公千百岁。",
   "寿潭自酌花间水。",
   "白鹭沉沉飞复起。",
   "杜老江头，不恨秋风里。",
   "欲种蟠根天上李。",
   "三千年看青青子。"
  ],
  "title": "蝶恋花"
 },
 {
  "id": 1669,
  "author": "刘辰翁",
  "paragraphs": [
   "老人语。",
   "曾见昨日开炉，坠天花否。",
   "生年不合荒荒，枯根薄命，婵娟误汝。",
   "那知许。",
   "女乐如烟点点，江南处处。",
   "何时重到湖堧，淋漓载酒，依稀吊古。",
   "终待胭脂露掌，弄鸥招鹤，凭君画取。",
   "万柳漫堤，一丝一泪垂雨。",
   "濛濛絮里，又送金铜去。",
   "漫肠断、王孙望帝，呕心囊句。",
   "市隐今成趣。",
   "袖回地狭，天吴凤舞。",
   "莫是青州谱。",
   "怎不早，翩翩向青州住。",
   "回头蜃海，已沉花雾。"
  ],
  "title": "瑞龙吟"
 },
 {
  "id": 1670,
  "author": "刘辰翁",
  "paragraphs": [
   "千骑家山，一觞父老，前有韩魏公来。",
   "青原上巳，才见寿筵开。",
   "欧公云间还见，忆相州、更自迟回。",
   "公知否，福星分野，飞骑不须排。",
   "留春亭下草，雪霜过了，依旧春荄。",
   "待留春千岁，日醉千杯。",
   "却怕催归丹诏，栋明堂、须要雄材。",
   "趋朝去，西风便面，只手障浮埃。"
  ],
  "title": "满庭芳"
 },
 {
  "id": 1671,
  "author": "刘辰翁",
  "paragraphs": [
   "空谷无花，新篘有酒，去年穷胜今年。",
   "蛩吟蛩和，且省费蛮笺。",
   "闻说先生去也，江南岸、缚草为船。",
   "依然在，山栖寒食，路断却归廛。",
   "老人，三又两，清风作供，晴日生烟。",
   "但高高杜宇，不办行缠。",
   "几度披衣教我，二升内、煮石烧铅。",
   "休重道，玉龙无孔，夜夜叫穿天。"
  ],
  "title": "满庭芳"
 },
 {
  "id": 1672,
  "author": "刘辰翁",
  "paragraphs": [
   "璧月初晴，黛云远澹，春事谁主。",
   "禁苑娇寒，湖堤倦暖，前度遽如许。",
   "香尘暗陌，华灯明昼，长是懒携手去。",
   "谁知道，断烟禁夜，满城似愁风雨。",
   "宣和旧日，临安南渡，芳景犹自如故。",
   "缃帙流离，风鬟三五，能赋词最苦。",
   "江南无路，鄜州今夜，此苦又谁知否。",
   "空相对，残釭无寐，满村社鼓。"
  ],
  "title": "永遇乐"
 },
 {
  "id": 1673,
  "author": "刘辰翁",
  "paragraphs": [
   "灯舫华星，崖山碇口，官军围处。",
   "璧月辉圆，银花焰短，春事遽如许。",
   "麟洲清浅，鳌山流播，愁似汨罗夜雨。",
   "还知道，良辰美景，当时邺下仙侣。",
   "而今无奈，元正元夕，把似月朝十五。",
   "小庙看灯，团街转鼓，总是添恻楚。",
   "传柑袖冷，吹藜漏尽，又见岁来岁去。",
   "空犹记，弓弯一句，似虞兮语。"
  ],
  "title": "永遇乐"
 },
 {
  "id": 1674,
  "author": "刘辰翁",
  "paragraphs": [
   "结客少年场。",
   "携高李、闻笛赋游梁。",
   "看汉水淮山，高楼共卧，融尊郑驿，飞盖相望。",
   "春风里，种他红与白，笑我懒中忙。",
   "供奉後来，玄都桃改，佳人好在，庾岭梅香。",
   "何处最难忘。",
   "会稽归鬓晚，空带吴霜。",
   "赢得黄冠野服，笑傲羲皇。",
   "看花外小车，出长生洞，橘中二老，斗智琼黄。",
   "称寿堂添十字，孙认三房。"
  ],
  "title": "内家娇"
 },
 {
  "id": 1675,
  "author": "刘辰翁",
  "paragraphs": [
   "向来人道，真个胜周公。",
   "燕然眇。",
   "浯溪小。",
   "万世功。",
   "再建隆。",
   "十五年宇宙，宫中膺。",
   "堂中伴。",
   "翻虎鼠，搏鸇雀，覆蛇龙。",
   "鹤发庞眉，憔悴空山久，来上东封。",
   "便一朝符瑞，四十万人同。",
   "说甚东风。",
   "怕西风。",
   "甚边尘起，渔阳惨。",
   "霓裳断。",
   "广寒宫。",
   "青楼杳。",
   "朱门悄。",
   "镜湖空。",
   "里湖通。",
   "大纛高牙去，人不见，港重重。",
   "斜阳外，芳草碧，落花红。",
   "抛尽黄金无计，方知道、前此和戎。",
   "但千年传说，夜半一声铜。",
   "何面江东。"
  ],
  "title": "六州歌头"
 },
 {
  "id": 1676,
  "author": "刘辰翁",
  "paragraphs": [
   "看东风海底，送落日、飞空如掷。",
   "醉游暮归，怕西州堕策。",
   "归路偏失。",
   "记上元时节，千门立马，望金坡残雪。",
   "素娥推下团栾辙。",
   "塞草惊尘，河水渡楫。",
   "悠悠雨丝风拂。",
   "但相随断雁，时度荒泽。",
   "回头紫陌。",
   "梦归归未得。",
   "憔悴江南，秋风旧客。",
   "去年说著今日。",
   "漫故人相命，玳筵鸣瑟。",
   "愁汗漫、全林杯窄。",
   "况飘泊相遇，当时老叟，梨园歌籍。",
   "高歌为我几回阕。",
   "似子规、落月啼乌悄，傍人泪滴。"
  ],
  "title": "六丑"
 },
 {
  "id": 1677,
  "author": "刘辰翁",
  "paragraphs": [
   "少微星小。",
   "抚剑气横空，隐见林杪。",
   "夜来宋都如雨，更长得奇哉懰皎。",
   "与汝三龄，览余初度，一语占先兆。",
   "暮年喜见，甲申聚五星照。",
   "堪叹亡国馀民，老人孺子，尔汝霜桥晓。",
   "骑马听鸡朝寂寞，梦入南枝三绕。",
   "洛社耆英，行窝真率，著我真堪笑。",
   "与公试数，开禧嘉定宝绍。"
  ],
  "title": "百字令・念奴娇"
 },
 {
  "id": 1678,
  "author": "刘辰翁",
  "paragraphs": [
   "洞房停烛，似新岁，数到上元时节。",
   "一盏屠苏千岁酒，添得新人罗列。",
   "昨日迎长，今朝献寿，尝团团佳月。",
   "永和春好，用之不竭嘉客。",
   "见说海上归来，有如瓜大枣，无人分得。",
   "六十二三刘梦得，输与香山乐色。",
   "菱谷二绡，杨枝春草，歌舞琵琶笛。",
   "只愁元日，玉龙催上金驿。"
  ],
  "title": "百字令・念奴娇"
 },
 {
  "id": 1679,
  "author": "刘辰翁",
  "paragraphs": [
   "匆匆何须惊觉，唤草庐人起。",
   "算成败利钝，非臣逆睹，至死後已。",
   "又何似、采桑八百，看蚕夜织小窗里。",
   "漫二升自苦，教人吊卧龙里。",
   "别有佳人，追桃恨李。",
   "拥凝香绣被。",
   "争知道、壮士悲歌，萧萧正度寒水。",
   "问荆卿、田横古墓，更谁载酒为君酹。",
   "过霜桥落月，老人不见遗履。",
   "置之勿道，逝者如斯，甚矣衰久矣。",
   "君其为吾归计，为耕计。",
   "但问某所泉甘，何乡鱼美。",
   "此生不愿多才艺。",
   "功名马上兜鍪出，莫书生、误尽了人间事。",
   "昔年种柳江潭，攀枝折条，噫嘻树犹如此。",
   "登高一笑，把菊东篱，且复聊尔耳。",
   "试回首、龙山路断，走马台荒，渭水秋风，沙河夜市。",
   "休休莫莫，毋多酌我，我狂最喜高歌去，但高歌、不是番腔底。",
   "此时对影成三，呼娥起舞，为何人喜。"
  ],
  "title": "莺啼序"
 },
 {
  "id": 1680,
  "author": "刘辰翁",
  "paragraphs": [
   "愁人更堪秋日，长似岁难度。",
   "相携去、晼晚登高，高极正犯愁处。",
   "常是恨、古人无计，看今人痴绝如许。",
   "但东篱半醉，残灯自修菊谱。",
   "归去来兮，怨调又苦。",
   "有寒螀余赋。",
   "湖山外、风笛阑干，胡床夜月谁据。",
   "恨当时、青云跌宕，天路断、险艰如许。",
   "便桥边，卖镜重圆，断肠无数。",
   "是谁玉斧，惊堕团团，失上界楼宇。",
   "甚天误、婵娟余误。",
   "悔却初念，不合梦他，霓裳楚楚。",
   "而今安在，枫林关塞，回头忆著神仙处，漫断魂飞过湖江去。",
   "时时说与，地上群儿，青琐瑶台，阆风悬圃。",
   "琵琶往往，凭鞍劝酒，千载能胡语。",
   "叹自古、宫花薄命，汉月无情，战地难青，故人成土。",
   "江南憔悴，荒村流落，伤心自失梨园部，渺空江、泪隔芦花雨。",
   "相逢司马风流，湿尽青衫，欲归无路。"
  ],
  "title": "莺啼序"
 },
 {
  "id": 1681,
  "author": "刘辰翁",
  "paragraphs": [
   "六十一翁，垂银带鱼，插四角轮。",
   "把百个今朝，重排花甲，十年前事，似臼齑辛。",
   "骰选功名，酒中富贵，管取当筵满劝旬。",
   "槐知道，待二郎做甚，父子封申。",
   "便应际会昌辰。",
   "怕林下相逢未是真。",
   "看焚芰裂荷，起锺山笑，卖田僦马，堕贡生贫。",
   "後六十年，有无穷事，是宰官身是报身。",
   "年来好，莫做他宰相，便是全人。"
  ],
  "title": "沁园春"
 },
 {
  "id": 1682,
  "author": "刘辰翁",
  "paragraphs": [
   "成佛生天，自是两途，任祖生先。",
   "看二三大老，依稀吾榜，几多新进，小少齐年。",
   "紫陌相逢，青山独往，倚杖鹤鸣听布泉。",
   "百年里，但儿时难得，老後依然。",
   "吾牛已不耕田。",
   "更雨滑泥深自在鞭。",
   "叹十年波浪，悠悠何补，三生石上，种种无缘。",
   "白发来呵，朱颜去也，一曲狂歌落酒边。",
   "谁似我，似官奴出籍，散圣安禅。"
  ],
  "title": "沁园春"
 },
 {
  "id": 1683,
  "author": "刘辰翁",
  "paragraphs": [
   "十八年间，黄公垆下，崔九堂前。",
   "叹人生何似，飘花陌上，妾身难托，卖镜桥边。",
   "隔幔云深，绕梁声彻，不负杨枝旧日传。",
   "主人好，但留髡一石，空恼彭宣。",
   "不因浩叹明年。",
   "也不为青衫怆四筵。",
   "念故人何在，旧游如梦，清风明月，野草荒田。",
   "俯仰无情，高歌有恨，四壁萧条久绝弦。",
   "秋江晚，但一声河满，我自潸然。"
  ],
  "title": "沁园春"
 },
 {
  "id": 1684,
  "author": "刘辰翁",
  "paragraphs": [
   "九日黄花，渊明之後，谁当汝俦。",
   "记龙山昨夜，寒泉九井，帽轻似叶，须戟如虬。",
   "庾扇西风，孔林落照，银海横波十二楼。",
   "闲笑道，那华亭上蔡，再见何由。",
   "人生似我何求。",
   "算惟有高人高处游。",
   "笑如今别驾，前时方外，尘埃半百，岁月如流。",
   "如此连墙，今年不见，一首犹胜万户侯。",
   "偷闲好，便明朝有约，莫莫休休。"
  ],
  "title": "沁园春"
 },
 {
  "id": 1685,
  "author": "刘辰翁",
  "paragraphs": [
   "春汝归欤，风雨蔽江，烟尘暗天。",
   "况雁门厄塞，龙沙渺莽，东连吴会，西至秦川。",
   "芳草迷津，飞花拥道，小为蓬壶借百年。",
   "江南好，问夫君何事，不少留连。",
   "江南正是堪怜。",
   "但满眼杨花化白毡。",
   "看兔葵燕麦，华清宫里，蜂黄蝶粉，凝碧池边。",
   "我已无家，君归何里，中路徘徊七宝鞭。",
   "风回处，寄一声珍重，两地潸然。"
  ],
  "title": "沁园春"
 },
 {
  "id": 1686,
  "author": "刘辰翁",
  "paragraphs": [
   "笑贡生狂，日日弹冠，西望王阳。",
   "待泥封屡下，蒲轮不至，卖琅琊产，办舍人装。",
   "厚绿故人，黄金有术，何不分伊肘後方。",
   "他年老，三千里外，八十思乡。",
   "何如吾寿华堂。",
   "在丞相东山旧第旁。",
   "任王人亲至，不妨高枕，吾州盛事，更短邻墙。",
   "我学希夷，邀公共坐，游戏壶中日月长。",
   "山僧道，成仙未晚，救火须忙。"
  ],
  "title": "沁园春"
 },
 {
  "id": 1687,
  "author": "刘辰翁",
  "paragraphs": [
   "棠阴日，棠阴日，清美近花朝。",
   "共喜治中持福笔，春当霄汉布宽条。",
   "兰蕙雪初销。",
   "和气满，和气满，生意到渔樵。",
   "清彻已倾螺子水，黑头宜著侍中貂。",
   "天马拟归朝。"
  ],
  "title": "法驾导引"
 },
 {
  "id": 1688,
  "author": "刘辰翁",
  "paragraphs": [
   "蟠桃熟，蟠桃熟，一熟一千年。",
   "比似相公正年少，朱颜绿鬓锦蝉连。",
   "肉色更光鲜。",
   "西江好，西江好，春雨碧黏天。",
   "见说内家消息近，佳人拜舞寿觞前。",
   "扶醉起金鞭。"
  ],
  "title": "法驾导引"
 },
 {
  "id": 1689,
  "author": "刘辰翁",
  "paragraphs": [
   "儿童喜，儿童喜，献寿摘仙桃。",
   "篁峒鸣狐成鬼火，花村买犊卖蛮刀。",
   "惟有使君劳。",
   "燕山桂，燕山桂，犹带窦家香。",
   "月殿一枝金粟满，囊中玉屑捣成霜。",
   "和露入霞觞。"
  ],
  "title": "法驾导引"
 },
 {
  "id": 1690,
  "author": "刘辰翁",
  "paragraphs": [
   "金茎露，金茎露，绝胜九霞觞。",
   "挼碎菊花如玉屑，满盘和月咽风香。",
   "不老是丹方。",
   "六十七，六十七，七岁见端平。",
   "记得是秋除目好，近年大路到南京。",
   "楚制起诸生。"
  ],
  "title": "法驾导引"
 },
 {
  "id": 1691,
  "author": "刘辰翁",
  "paragraphs": [
   "春小小，春小小，梅见著些些。",
   "未必神仙无白发，依然林下有黄花。",
   "潭影浸流霞。",
   "冬十十，冬十十，亥字雁斜斜。",
   "不用瑶池偷碧实，不须句漏博丹砂。",
   "阴德遍人家。"
  ],
  "title": "法驾导引"
 },
 {
  "id": 1692,
  "author": "刘辰翁",
  "paragraphs": [
   "臣尚少，臣尚少，少似此翁些。",
   "点半点斑今似雪，飞来飞去自如花。",
   "醉眼看红霞。",
   "人间事，人间事，倒杖柱颐斜。",
   "冷冷清清冰下水，吞吞忍忍饭中砂。",
   "选到老人家。"
  ],
  "title": "法驾导引"
 },
 {
  "id": 1693,
  "author": "刘辰翁",
  "paragraphs": [
   "天正子，天正子，亥正较差些。",
   "床下玉灵头戴九，手中铜叶锦添花。",
   "乞汝作飞霞。",
   "辽东鹤，辽东鹤，无语鹤头斜。",
   "尘土不知灰变缟，周遭会见顶成砂。",
   "城郭待还家。"
  ],
  "title": "法驾导引"
 },
 {
  "id": 1694,
  "author": "刘辰翁",
  "paragraphs": [
   "盘之水，盘之水，清可濯吾缨。",
   "我与盘山疏一月，黄花满意绕荒城。",
   "怀抱向谁倾。",
   "十之十，十之十，十十到千龄。",
   "我与盘山同一月，不占甲子後先晴。",
   "携手看升平。"
  ],
  "title": "法驾导引"
 },
 {
  "id": 1695,
  "author": "刘辰翁",
  "paragraphs": [
   "东风雨，东风雨，河汉洗蓬莱。",
   "只见丹山高万丈，不知古驿路傍埃。",
   "到海几时回。",
   "二月八，二月八，长见醉桃腮。",
   "天上玉堂怀旧草，面对金鼎又无梅。",
   "除是老翁来。"
  ],
  "title": "法驾导引"
 },
 {
  "id": 1696,
  "author": "刘辰翁",
  "paragraphs": [
   "鹤会正阳後，又为此公来。",
   "向时圯上，不似魁梧出尘埃。",
   "少日河东赋手，醉里新丰对草，谈笑上金台。",
   "太子少灵气，马客岂仙才。",
   "紫貂裘，骇犀剑，鹦鹉杯。",
   "龙涎沈水是浅，薄命有人猜。",
   "闻说老仙清健，想见风姿皓伟，天语快行催。",
   "凫舄看双去，槐第似亲栽。"
  ],
  "title": "水调歌头"
 },
 {
  "id": 1697,
  "author": "刘辰翁",
  "paragraphs": [
   "五五复五五，二八且重重。",
   "後天先甲如此，满月喜相逢。",
   "一日须倾三百，月小又输一日，不满九千锺。",
   "但愿客常满，莫问海尊空。",
   "赋长篇，赓短韵，剩谈丛。",
   "乱来风日自美，一橘两衰翁。",
   "几见东陵瓜好，又看西邻葵烂，半醉半醒中。",
   "偶得洞宾象，混混起相从。"
  ],
  "title": "水调歌头"
 },
 {
  "id": 1698,
  "author": "刘辰翁",
  "paragraphs": [
   "夫子惠收我，谓我古心徒。",
   "闲居有客无酒，有酒又无鱼。",
   "报道犀兵远坠，问讯陈人何似，陈似隔年萸。",
   "天壤亦大矣，知有孔融乎。",
   "白雪歌，丹元赞，赫蹄书。",
   "洪崖何自过我，便作授经图。",
   "教我天根骑月，规我扶摇去意，餐我白芝符。",
   "从此须溪里，更著赤松湖。"
  ],
  "title": "水调歌头"
 },
 {
  "id": 1699,
  "author": "刘辰翁",
  "paragraphs": [
   "先生岂我辈，造物乃其徒。",
   "荷衣自放林壑，亦未弃银鱼。",
   "留得东篱晚节，笑倒龙山秃帽，一醉插茱萸。",
   "天下有大老，携手盍归乎。",
   "别头经，三昼梦，一编书。",
   "向之麟者止矣，且看老溪图。",
   "历遍後天既未，依约明朝三五，乾体适当符。",
   "还以奉公寿，不是讲鹅湖。"
  ],
  "title": "水调歌头"
 },
 {
  "id": 1700,
  "author": "刘辰翁",
  "paragraphs": [
   "似似不常似，似我一生徒。",
   "画工自画龙种，忽近海飞鱼。",
   "大笑北宫称弟，遂使西河疑女，同气自椒萸。",
   "且谓杜公者，即是老君乎。",
   "日给华，芎蓏本，薛羊书。",
   "马师真只这是，可是躄浮图。",
   "大小卢同马异，天下使君与操，但欠虎铜符。",
   "说甚左眼痣，已过洞庭湖。"
  ],
  "title": "水调歌头"
 },
 {
  "id": 1701,
  "author": "刘辰翁",
  "paragraphs": [
   "不成三五夜，不放霎时晴。",
   "长街灯火三两，到此眼方明。",
   "把似每时庭院，传说个般障子，无路与君行。",
   "推手复却手，都付断肠声。",
   "漏通晓，灯收市，人下棚。",
   "中山铁马何似，遗恨杳难平。",
   "一落掺挝声愤，再见大晟舞罢，乐事总伤情。",
   "便有尘随马，也任雨霖铃。"
  ],
  "title": "水调歌头"
 },
 {
  "id": 1702,
  "author": "刘辰翁",
  "paragraphs": [
   "明月几万里，与子共中秋。",
   "古今良夜如此，寂寂几时留。",
   "何处胡笳三弄，尚有南楼馀兴，风起木飕飕。",
   "白石四山立，玉露下平洲。",
   "醉青州，歌赤壁，赋黄楼。",
   "人间安得十客，谭笑发中流。",
   "看取横江皓彩，犹似沈河白璧，光气彻天浮。",
   "举首快哉去，灯火见神州。"
  ],
  "title": "水调歌头"
 },
 {
  "id": 1703,
  "author": "刘辰翁",
  "paragraphs": [
   "群动各已息，在汝梦中游。",
   "尘埃大地如水，儿女不堪愁。",
   "寂寂古人安在，冉冉吾年如此，何处有高楼。",
   "客有洞箫者，泪下不能收。",
   "庾楼坠，秦楼渺，楚楼休。",
   "知公所恨何事，不是为封侯。",
   "自有此山此月，说甚何年何处，重泛木兰舟。",
   "起舞酹英魄，馀愤海西流。"
  ],
  "title": "水调歌头"
 },
 {
  "id": 1704,
  "author": "刘辰翁",
  "paragraphs": [
   "寂寂复寂寂，此月古时明。",
   "银河也变成陆，灰劫断槎横。",
   "历落英雄孺子，灭没龙光牛斗，胜败黯然平。",
   "玉笛叫空阔，终有故人情。",
   "雁南飞，乌绕树，鹤归城。",
   "问君有酒，何不鼓瑟更吹笙。",
   "我饮呜呜起舞，我舞僛僛白发，顾影可怜生。",
   "旧日中秋客，几处几回晴。"
  ],
  "title": "水调歌头"
 },
 {
  "id": 1705,
  "author": "刘辰翁",
  "paragraphs": [
   "此夕酹江月，犹记濯缨秋。",
   "濯缨又去如水，安得主人留。",
   "旧日登楼长笑，此日新亭对泣，秃鬓冷飕飕。",
   "木落下极浦，渔唱发中洲。",
   "芙蓉阙，鸳鸯阁，凤凰楼。",
   "夜深白露纷下，谁见湿萤流。",
   "自有此生有客，但恨有鱼无酒，不了一生浮。",
   "重省看潮去，今夕是杭州。"
  ],
  "title": "水调歌头"
 },
 {
  "id": 1706,
  "author": "刘辰翁",
  "paragraphs": [
   "不饮强须饮，不饮奈何明。",
   "也曾劬秃当了，依旧滑如冰。",
   "一吸金波荡漾，再吸琼楼倾倒，吾杓亦长盈。",
   "试入壶中看，只似世间晴。",
   "饮连江，江连月，月连城。",
   "十年离合老矣，悲喜得无情。",
   "想见凄然北望，欲说明年何处，衣露为君零。",
   "同此大圆镜，握手认环瀛。"
  ],
  "title": "水调歌头"
 },
 {
  "id": 1707,
  "author": "刘辰翁",
  "paragraphs": [
   "仙掌下驰道，清露滴芙蓉。",
   "无憀似酒初醒，身世笑颦中。",
   "万朵花灯夜宴，一叶扁舟海岛，寂寂五更风。",
   "误赏明妆靓，愁思满青铜。",
   "陂六六，三十六，渺何穷。",
   "江南曲曲烟雨，谁是醉施翁。",
   "但恨才情都老，无复风流曾梦，缥缈赋惊鸿。",
   "寄语清净社，小饮合相容。"
  ],
  "title": "水调歌头"
 },
 {
  "id": 1708,
  "author": "刘辰翁",
  "paragraphs": [
   "不饮强须饮，今日是重阳。",
   "向来健者安在，世事两茫茫。",
   "叔子去人远矣，正复何关人事，堕泪忽成行。",
   "叔子泪自堕，烟没使人伤。",
   "燕何归，鸿欲断，蝶休忙。",
   "渊明自无可奈，冷眼菊花黄。",
   "看取龙山落日，又见骑台荒草，谁弱复谁强。",
   "酒亦何有好，暂醉得相忘。"
  ],
  "title": "水调歌头"
 },
 {
  "id": 1709,
  "author": "刘辰翁",
  "paragraphs": [
   "山水无宿约，村暗自当还。",
   "不知有客乘兴，载我弄沧湾。",
   "酒吸明河欲尽，月落三星在下，未放水风闲。",
   "影转松起舞，扶步入林间。",
   "恨无人，横野笛，叫关山。",
   "知君慷慨何事，惜得米阳关。",
   "看取大江东去，把酒凄然北望，说著泪潺湲。",
   "我饮自须尽，君唱有何难。"
  ],
  "title": "水调歌头"
 },
 {
  "id": 1710,
  "author": "刘辰翁",
  "paragraphs": [
   "两声深院里，歌扇小楼中。",
   "当时飞燕马上，妖艳为谁容。",
   "娇颤须扶未稳，腰袅轻笼小驻，玉女最愁峰。",
   "掠鬓过车骤，回首意冲冲。",
   "宝钗斜，云鬓乱，几曾逢。",
   "谁知去三步远，此痛与君同。",
   "玉箸残妆谁见，獭髓轻痕妙补，粉黛不须浓。",
   "重见为低诉，馀恨更匆匆。"
  ],
  "title": "水调歌头"
 },
 {
  "id": 1711,
  "author": "刘辰翁",
  "paragraphs": [
   "未信仙都子，曾识老仙翁。",
   "卿卿少年去後，心与道人同。",
   "挥麈不须九锡，开阁苦无长物，闲日醉千锺。",
   "一笑欠伸起，儿戏大槐中。",
   "友彭聃，招园绮，傲乔松。",
   "年来多惯世事，莫莫恼司空。",
   "等得三朝好老，恰则而今虚左，梅信已先通。",
   "富贵正不免，从此学痴聋。"
  ],
  "title": "水调歌头"
 },
 {
  "id": 1712,
  "author": "刘辰翁",
  "paragraphs": [
   "百千孙子子，八十老翁翁。",
   "人间天下清福，阅世苦难同。",
   "谁叹东门猎倦，谁笑南阳舞罢，万事五更钟。",
   "但愿人长久，聊复进杯中。",
   "故侯瓜，丞相柏，大夫松。",
   "诸公健者安在，春梦转头空。",
   "可笑先生无病，病在枕流漱石，福至自然通。",
   "聋者固多笑，一笑更治聋。"
  ],
  "title": "水调歌头"
 },
 {
  "id": 1713,
  "author": "刘辰翁",
  "paragraphs": [
   "我有此客否，难作主人翁。",
   "小年自不相似，偶与大年同。",
   "见说东厢诸少，正拥家君胜会，二八舞歌钟。",
   "亦欲得公重，公在画堂中。",
   "笑青蒿，真小草，倚长松。",
   "典衣欲作汤饼，家酿愧瓶空。",
   "公有潭州百斛，公有秫田二顷，贺客万钱通。",
   "小大不相似，但可似公聋。"
  ],
  "title": "水调歌头"
 },
 {
  "id": 1714,
  "author": "刘辰翁",
  "paragraphs": [
   "明月隔千里，风动帐纹开。",
   "故人锦字如梦，梦转雁初来。",
   "倚遍西山朝爽，行过石头旧渡，久别忽经怀。",
   "不得与之语，日夕独持杯。",
   "调绿水，歌白雪，有心哉。",
   "也知尻高啄俯，无计脱尘埃。",
   "狗尾貂蝉满座，贝带鵕鸃弄粉，一舆一臣台。",
   "岁晚不如愿，谁更忿灰堆。"
  ],
  "title": "水调歌头"
 },
 {
  "id": 1715,
  "author": "刘辰翁",
  "paragraphs": [
   "落日半亭榭，山影没壶中。",
   "苍然欲不可极，迢递未归鸿。",
   "锦织家人何在，春寄故人不到，寂寞听疏钟。",
   "木末见江去，无雪著渔翁。",
   "词舂容，歌慷慨，语玲珑。",
   "岁云暮矣相见，明日是东风。",
   "远想使君台上，携手与人同乐，中夜说元龙。",
   "世事无足语，且看烛花红。"
  ],
  "title": "水调歌头"
 },
 {
  "id": 1716,
  "author": "刘辰翁",
  "paragraphs": [
   "天地有中气，第一是中元。",
   "新秋七七，月出河汉斗牛间。",
   "正是使君初度，如见中州河岳，绿鬓又朱颜。",
   "茎露一杯酒，清彻瑞人寰。",
   "大暑退，潢潦净，彩云斑。",
   "三壬三甲厚重，屹不动如山。",
   "从此五风十雨，自可三年一日，香寝镇狮蛮。",
   "起舞愿公寿，未可愿公还。"
  ],
  "title": "水调歌头"
 },
 {
  "id": 1717,
  "author": "刘辰翁",
  "paragraphs": [
   "夜看二星度，高会列群英。",
   "苍颜白发乌帽，风入古槐清。",
   "客有羽衣来者，仍是寻常百姓，坐觉孟公惊。",
   "且勿多酌我，未压我狂醒。",
   "金瓯启，银信喜，衮衣新。",
   "向来淮浙草木，隐隐有馀声。",
   "闻说井阑沙语，感念石壕村事，倾耳发惊霆。",
   "举酒奉公寿，天意厚苍生。"
  ],
  "title": "水调歌头"
 },
 {
  "id": 1718,
  "author": "刘辰翁",
  "paragraphs": [
   "造物反乎覆，白首困耆英。",
   "吟风赏月石上，一笑再河清。",
   "一百八盘道路，二十四桥歌舞，身世梦堪惊。",
   "独酌未能醉，已醉蓦然醒。",
   "别与老，惊相见，几回新。",
   "来时燕栖未稳，满耳又蝉声。",
   "闲忆钱塘江上，两点青山欲白，血石起鞭霆。",
   "此事复安在，相对说平生。"
  ],
  "title": "水调歌头"
 },
 {
  "id": 1719,
  "author": "刘辰翁",
  "paragraphs": [
   "晓殿龙光起。",
   "御香浓、新诗写就，云飞相第。",
   "一自骑箕承帝赉，千载君臣鱼水。",
   "端不负、当年弧矢。",
   "赤壁周郎神游处，料羞看、故垒斜阳里。",
   "今共看，更无比。",
   "尊前若说平生事。",
   "叹长江、几番风浪，几人胆碎。",
   "数载太平丰年瑞。",
   "三百年间又几。",
   "想皇揆、初心应喜。",
   "渐近中秋团团月，算人间天上、俱清美。",
   "祝千岁，似甲子。"
  ],
  "title": "金缕曲・贺新郎"
 },
 {
  "id": 1720,
  "author": "刘辰翁",
  "paragraphs": [
   "秋老寒香圃。",
   "自春来、桔槔闲了，去天尺五。",
   "陌上踏歌来何暮，收得黄云如土。",
   "但稽首、福星初度。",
   "不是使君人间佛，甚今朝、欲雨今朝雨。",
   "持寿酒，为公舞。",
   "虎头画手谁甚许。",
   "写天人、方瞳红颊，共宾笑语。",
   "卫戟连营三千士，簇簇满城箫鼓。",
   "早恐是、留公不住。",
   "飞去翩翩嫌白鹭，算来年、稀姓多登府。",
   "祝千岁，奉明主。"
  ],
  "title": "金缕曲・贺新郎"
 },
 {
  "id": 1721,
  "author": "刘辰翁",
  "paragraphs": [
   "春入番江雨。",
   "满湖山、莺啼燕雨，前歌後舞。",
   "闻道行骢行且止，却听谯楼更鼓。",
   "正未卜，阴晴同否。",
   "老子胸中高小范，这精神、堪更开封府。",
   "新治足，旧民苦。",
   "扁舟浩荡乘风去。",
   "看莱衣、思贤堂上，寿觞朝举。",
   "六十二三前度者，敢望香山老傅。",
   "又过了、午年端午。",
   "采采菖蒲三三节，寄我公、矫矫扶天路。",
   "重归衮，到相圃。"
  ],
  "title": "金缕曲・贺新郎"
 },
 {
  "id": 1722,
  "author": "刘辰翁",
  "paragraphs": [
   "我误留公住。",
   "看人间、犹是重阳，满城风雨。",
   "父老堂阴携孺子，记得元宵歌舞。",
   "但稽首、乌乌无语。",
   "我有桓筝千年恨，为谢公、目送还云抚。",
   "公不乐，尚何苦。",
   "吾侬心事凭谁诉。",
   "有谁知、闭户穷愁，欲从之去。",
   "闻道明朝生申也，满酌一杯螺浦。",
   "又知复、明年何处。",
   "天若有情西江者，便使君、骢马来当路。",
   "香瓣起，胜金缕。"
  ],
  "title": "金缕曲・贺新郎"
 },
 {
  "id": 1723,
  "author": "刘辰翁",
  "paragraphs": [
   "忘却来时路。",
   "恨苍苍、寒冰弃我，江南闲处。",
   "世事早知今如此，何不老农老圃。",
   "更种个、梅花深住。",
   "冻雨前朝浯溪石，对苍苔、堕泪怜臣甫。",
   "山似我，两眉聚。",
   "岁云暮矣如何度。",
   "但多情、寂寥相念，二三君子。",
   "越石暮年扶风赋，犹解闻鸡起舞。",
   "恨不减、二三十岁。",
   "一曲相思碧云合，醉凭君、为我歌如缕。",
   "君念我，似同祖。"
  ],
  "title": "金缕曲・贺新郎"
 },
 {
  "id": 1724,
  "author": "刘辰翁",
  "paragraphs": [
   "昨醉君家酒。",
   "从今十万八千场，未疏老友。",
   "人道水仙标格俊，不许梅花殿後。",
   "但赢得、一年年瘦。",
   "迤逦聚星楼上雪，待天风、浩荡重携手。",
   "酌君酒，献君寿。",
   "年前春入燕台柳。",
   "看联翩、四辈金鞭，长楸承受。",
   "岂有中朝瓯覆久，更落闽山海口。",
   "端自有、玉堂金斗。",
   "我喜明年申又酉，但乞浆、所得皆醇酎。",
   "拚醉里，送行昼。"
  ],
  "title": "金缕曲・贺新郎"
 },
 {
  "id": 1725,
  "author": "刘辰翁",
  "paragraphs": [
   "七十三年矣。",
   "记小人、四百四十，五番甲子。",
   "看到蓬莱水清浅，休说树犹日如此。",
   "但梦梦、昨非今是。",
   "一曲尊前离鸾操，抚铜仙、清泪如铅水。",
   "歌未断，我先醉。",
   "新来画得耆英似。",
   "似灞桥、风雪吟肩，水仙梅弟。",
   "里巷依稀灵光在，飞过劫灰如洗。",
   "笑少伴、乌衣馀几。",
   "老子平生何曾默，暮年诗、句句皆成史。",
   "个亥字，甲申起。"
  ],
  "title": "金缕曲・贺新郎"
 },
 {
  "id": 1726,
  "author": "刘辰翁",
  "paragraphs": [
   "拍瓮春醅动。",
   "洞庭霜、压绿堆黄，林苞堪贡。",
   "况有老人潭边菊，摇落赏心入梦。",
   "数百岁、半来许中。",
   "儿女牵衣团栾处，绕公公、愿献生申颂。",
   "公性歰，待重风。",
   "人生一笑何时重。",
   "奈今朝、有客无鱼，有鱼留冻。",
   "何似尊前斑斓起，低唱浅斟齐奉。",
   "也不待、烹龙炰凤。",
   "此会明年知谁健，说边愁、望断先生宋。",
   "醒最苦，醉聊共。"
  ],
  "title": "金缕曲・贺新郎"
 },
 {
  "id": 1727,
  "author": "刘辰翁",
  "paragraphs": [
   "绝北寒声动。",
   "渺黄昏、叶满长安，云迷章贡。",
   "最苦周公千年後，正与莽新同梦。",
   "五十国、纷纷入中。",
   "摇颺都人歌郿坞，问何如、昨日菘高颂。",
   "胪九锡，竟谁风。",
   "当初共道擎天重。",
   "奈天教、垓下风寒，滹沱兵冻。",
   "寂寞放翁南园记，带得园柑进奉。",
   "怅回首、何人修凤。",
   "寄语权门趋炎者，这朝廷、不是邦昌宋。",
   "真与赝，可能共。"
  ],
  "title": "金缕曲・贺新郎"
 },
 {
  "id": 1728,
  "author": "刘辰翁",
  "paragraphs": [
   "吾鬓如霜蕊。",
   "自江南、西风尘起，倒骑秃尾。",
   "旧日汾阳中书令，何限门生儿子。",
   "到今也、陆沈草昧。",
   "醉里不行西州路，但斗间、看望成龙气。",
   "聊寂寞，自相慰。",
   "夫君自是人间瑞。",
   "叹生儿、当如异日，孙仲谋耳。",
   "健笔风云蛟龙起，人物山川形势。",
   "犹有封、狼居胥意。",
   "伐木嘤嘤出幽谷，问天之将丧斯文未。",
   "吾待子，望如岁。"
  ],
  "title": "金缕曲・贺新郎"
 },
 {
  "id": 1729,
  "author": "刘辰翁",
  "paragraphs": [
   "何处从头说。",
   "但倾尊、淋漓醉墨，疏疏密密。",
   "看取两轮东西者，也是樊笼中物。",
   "这光景、年来都别。",
   "白发道人隆中像，笑相逢、对拥炉边雪。",
   "又过了，上元节。",
   "纸窗旋补寒穿穴。",
   "柳黏窗、青青过雨，劝君休折。",
   "睡不成酣酒先醒，花底东风又别。",
   "夜复夜、吟魂飞越。",
   "典却西湖东湖住，十三年不出今朝出。",
   "容易得，二三月。"
  ],
  "title": "金缕曲・贺新郎"
 },
 {
  "id": 1730,
  "author": "刘辰翁",
  "paragraphs": [
   "岁事峥嵘甚。",
   "是当年、爆竹驱傩，插金幡胜。",
   "忽晓阑街儿童语，不为上元灯近。",
   "但笑拣、梅簪公鬓。",
   "莫恨青青如今白，愿年年、语取东君信。",
   "巾未堕，笑重整。",
   "他年不信东风冷。",
   "鼓连天、银烛花光，柳芽催迸。",
   "漫说沈香亭羯鼓，自著锦袍吟凭。",
   "待吹彻、玉箫人醒。",
   "不带汝阳天人福，便不教、百又馀年剩。",
   "歌此曲，休辞饮。"
  ],
  "title": "金缕曲・贺新郎"
 },
 {
  "id": 1731,
  "author": "刘辰翁",
  "paragraphs": [
   "叶叶跳珠雨。",
   "里湖通、十里红香，画桡齐举。",
   "昨梦天风高黄鹄，下俯人间何许。",
   "但动地、潮声如鼓。",
   "竹阁楼台青青草，问木棉、羁客魂归否。",
   "盘泣露，寺钟语。",
   "梦回酷似灵均苦。",
   "叹神游、前度都非，明朝重五。",
   "满眼离骚无人赋，忘却君愁吊古。",
   "任醉里、乌乌缕缕。",
   "渺渺茂陵安期叟，共鄗池、夜别还于楚。",
   "采涧绿，久延伫。"
  ],
  "title": "金缕曲・贺新郎"
 },
 {
  "id": 1732,
  "author": "刘辰翁",
  "paragraphs": [
   "襟泪涔涔雨。",
   "料骚魂、水解千年，依然轻举。",
   "还看吴儿胥涛上，高出浪花几许。",
   "绝倒是、东南旗鼓。",
   "风雨蛟龙争何事，问彩丝、香粽犹存否。",
   "溪女伴，采莲语。",
   "古人不似今人苦。",
   "漫追谈、少日风流，三三五五。",
   "谁似鄱阳鸱夷者，相望怀沙终古。",
   "待唤醒、重听金缕。",
   "尚有远游当年恨，恨南公、不见秦为楚。",
   "天又暮，黯凝伫。"
  ],
  "title": "金缕曲・贺新郎"
 },
 {
  "id": 1733,
  "author": "刘辰翁",
  "paragraphs": [
   "锦岸吴船鼓。",
   "问沙鸥、当日沈湘，是何端午。",
   "长恨青青朱门艾，结束腰身似虎。",
   "空泪落、婵媛嬃女。",
   "我醉招累清醒否，算平生、清又醒还误。",
   "累笑我，醉中语。",
   "黄头舞棹临江处。",
   "向人间、独竞南风，叫云激楚。",
   "笑倒两崖人如蚁，不管颓波千屡。",
   "忽惊抱、汨罗无柱。",
   "欸乃渔歌斜阳外，几书生、能办投湘赋。",
   "歌此恨，泪如缕。"
  ],
  "title": "金缕曲・贺新郎"
 },
 {
  "id": 1734,
  "author": "刘辰翁",
  "paragraphs": [
   "破帽吹愁去。",
   "绕郊墟、残灰败壁，冷烟斜雨。",
   "舞马梦惊城乌起，散作童妖灶语。",
   "漫说与、谢仙一句。",
   "犹记醉归西州路，问行人、望望骊烽误。",
   "几未失，丧公屦。",
   "高高况是兴亡处。",
   "望平沙、落日湖光，暗淮沈楚。",
   "寂寞西陵歌又舞，疑冢嵯峨新土。",
   "黯牛笛、参差归路。",
   "试问文君容赊否，待东篱、更就黄花浦。",
   "拚酩酊，涴蓝缕。"
  ],
  "title": "金缕曲・贺新郎"
 },
 {
  "id": 1735,
  "author": "刘辰翁",
  "paragraphs": [
   "风雨东篱晚。",
   "渺人间、南北东西，平芜烟远。",
   "旧日携壶吹帽处，一色沈冥何限。",
   "天不遣、魂销肠断。",
   "不是苦无看山分，料青山、也自羞人面。",
   "秋後瘦，老来倦。",
   "惊回昨梦青山转。",
   "恨一林、金粟都空，静无人见。",
   "默默黄花明朝有，只待插花寻伴。",
   "又谁笑、今朝蝶怨。",
   "潦倒玉山休重醉，到簪萸、忍待人频劝。",
   "今又惜，几人健。"
  ],
  "title": "金缕曲・贺新郎"
 },
 {
  "id": 1736,
  "author": "刘辰翁",
  "paragraphs": [
   "与客携壶去。",
   "望高高、半山失却，满城风雨。",
   "何许白衣人邂逅，小立东篱共语。",
   "未怪是、催租断句。",
   "寂寞午鸡啼三四，悄老人、桥上前期误。",
   "卿且去，整吾屦。",
   "寒空旧是题诗处。",
   "莽云烟、缠蛟舞凤，东吴西楚。",
   "千古新亭英雄梦，泪湿神州块土。",
   "叹落日、鸿沟无路。",
   "一片沙场君不去，空平生、恨恨王夷甫。",
   "凭半醉，付金缕。"
  ],
  "title": "金缕曲・贺新郎"
 },
 {
  "id": 1737,
  "author": "刘辰翁",
  "paragraphs": [
   "携手登高赋。",
   "望前山、山色如烟，烟光如雨。",
   "少日凭阑峰南北，谁料美人迟暮。",
   "漫回首、残基冷绪。",
   "长恨中原无人问，到而今、总是经行处。",
   "书易就，雁难付。",
   "斜阳日日长亭路。",
   "倚秋风、洞庭一剑，故人何许。",
   "寂寞柴桑塞花外，还有白衣来否。",
   "但哨遍、长歌归去。",
   "尚有孔明英英者，怅孔明、自是英英误。",
   "歌未断，鬓成缕。"
  ],
  "title": "金缕曲・贺新郎"
 },
 {
  "id": 1738,
  "author": "刘辰翁",
  "paragraphs": [
   "问何年种植。",
   "独成蹊、秾花烂漫，锦开千步。",
   "花下老人犹记我，不似那回赏处。",
   "并吹却、道边谢墅。",
   "黄四娘家今何在，也飘零、偎向前村住。",
   "千万恨，寄红雨。",
   "携壶藉草行歌暮。",
   "记前宵、深盟止酒，况堪扶路。",
   "破手一杯花浮面，不觉二三四五。",
   "更竹里、颠狂崔护。",
   "试语看花诸君子，但如今、俯仰成前度。",
   "君不见，曲江树。"
  ],
  "title": "金缕曲・贺新郎"
 },
 {
  "id": 1739,
  "author": "刘辰翁",
  "paragraphs": [
   "少日都门路。",
   "听长亭、青山落日，不如归去。",
   "十八年间来往断，白首人间今古。",
   "又惊绝、五更一句。",
   "道是流离蜀天子，甚当初、一似吴儿语。",
   "臣再拜，泪如雨。",
   "画堂客馆真无数。",
   "记画桥、黄竹歌声，桃花前度。",
   "风雨断魂苏季子，春梦家山何处。",
   "谁不愿、封侯万户。",
   "寂暮江南轮四角，问长安、道上无人住。",
   "啼尽血，向谁诉。"
  ],
  "title": "金缕曲・贺新郎"
 },
 {
  "id": 1740,
  "author": "刘辰翁",
  "paragraphs": [
   "一笑披衣起。",
   "笑昨宵、东风似梦，韩张卢李。",
   "白发红云溪上叟，不记儿孙年齿。",
   "但回首、秦亡汉驶。",
   "苦苦渔郎留不住，约扁舟、後日重来此。",
   "吾已老，尚能俟。",
   "少年未解留人意。",
   "恍出山、红尘吹断，落花流水。",
   "天上玉堂人间改，漫欸乃声千里。",
   "更说似、玄都君子。",
   "闻道酿桃堪为酒，待酿桃、千石成千醉。",
   "春有尽，瓮无底。"
  ],
  "title": "金缕曲・贺新郎"
 },
 {
  "id": 1741,
  "author": "刘辰翁",
  "paragraphs": [
   "灯共墙檠语。",
   "记昨朝、芒鞋蓑笠，冷风斜雨。",
   "月入宫槐槐影澹，化作槐花无数。",
   "恍不记、鳌头压处。",
   "不恨扬州吾不梦，恨梦中、不醉琼花露。",
   "空耿耿，吊终古。",
   "千蜂万蝶春为主。",
   "怅何人、老忆江南，北朝开府。",
   "看取当年风景在，不待花奴催鼓。",
   "且未说、春丁分俎。",
   "一曲沧浪邀吾和，笑先生、尚是邯郸步。",
   "如秉苘，续残炬。"
  ],
  "title": "金缕曲・贺新郎"
 },
 {
  "id": 1742,
  "author": "刘辰翁",
  "paragraphs": [
   "渐无多、诗朋酒伴，东林复几人许。",
   "旧时船子西湖柳，词与东风尘土。",
   "重记否。",
   "那月月下旬，且避何人疏。",
   "当朝自负。",
   "甚堕髻愁眉，滕韝短後，一往似伧父。",
   "当年事，伤心说庾开府。",
   "人生无百年虑。",
   "虎头燕颔人间肉，不是蜜翁翁做。",
   "今又古。",
   "是楚对凡亡，为是凡亡楚。",
   "朝朝暮暮。",
   "听画角楼头，呜咽未断，重数五更鼓。"
  ],
  "title": "摸鱼儿"
 },
 {
  "id": 1743,
  "author": "刘辰翁",
  "paragraphs": [
   "记玄都、看花君子，一生恨奈何许。",
   "青云紫陌悠悠者，几个玉人成土。",
   "今在否。",
   "但四海九州，屈指从头疏。",
   "吾年空负。",
   "看射虎南山，遭逢醉尉，何须饮田父。",
   "神清梦，也是堂堂欧府。",
   "此中无破头虑。",
   "种槐不隔鞭蛆恶，更祝二郎儿做。",
   "苍苍古。",
   "漫年又一年，老却南公楚。",
   "池塘春暮。",
   "笑步步鸣蛙，看成两部，正似未忘鼓。"
  ],
  "title": "摸鱼儿"
 },
 {
  "id": 1744,
  "author": "刘辰翁",
  "paragraphs": [
   "三百年、人间天上，遽如许、遽如许。",
   "落花寒食东风雨，漠漠长陵抔土。",
   "魂归否。",
   "怕些不分明，又堕人笺疏。",
   "且无相负。",
   "记昔与诸贤，共谈洛下，曾识老人父。",
   "牛衣泪，冷落闻鸡东府。",
   "风尘曾独深虑。",
   "子规声断长门晓，春梦不堪重做。",
   "千万古。",
   "但目极心伤，宛转虞兮楚。",
   "江东日暮。",
   "想野草荒田，而今何处，不待雍门鼓。"
  ],
  "title": "摸鱼儿"
 },
 {
  "id": 1745,
  "author": "刘辰翁",
  "paragraphs": [
   "道醉乡、无边无岸，一尊到彼殊径。",
   "是间转海人知处，尺地不教渠剩。",
   "尊亦瘿。",
   "问一斗消酲，一石犹难信。",
   "临风小等。",
   "记我友醒狂，相从有意，中路恨羌永。",
   "梅花晚，早已雪堆余鬓。",
   "此花宁复风韵。",
   "空寒独倚天为主，天又几时曾定。",
   "今为晋。",
   "看秦女山中，绿发垂垂顶。",
   "百年一瞬。",
   "叹高卧北窗，闲过五十，无说答形影。"
  ],
  "title": "摸鱼儿"
 },
 {
  "id": 1746,
  "author": "刘辰翁",
  "paragraphs": [
   "懒能看、海桑世界，风花过眼如传。",
   "月明昨夜庭流水，天色朝来都变。",
   "尘石烂。",
   "铢衣坏，和衣减尽谁能怨。",
   "秦亡楚倦。",
   "但翦烛西窗，秋声入竹，点点已如霰。",
   "当年事，本是泗亭沛县。",
   "却教绵蕝成殿。",
   "暮年八阵那曾用，付与江流石转。",
   "前楚辩。",
   "今哨遍，是乌乌者灯前劝。",
   "乾坤较健。",
   "叹君已归休，吾方俯仰，种种未曾见。"
  ],
  "title": "摸鱼儿"
 },
 {
  "id": 1747,
  "author": "刘辰翁",
  "paragraphs": [
   "渺斜阳、村烟酒市，独教王谢如此。",
   "渔翁梦入江头絮，寂寂平安西子。",
   "东风起。",
   "东风起。",
   "种桃千树皆流水。",
   "桥边万里。",
   "甚老子情锺，明朝後日，又洒送春泪。",
   "春过雨，历历远山如洗。",
   "暮云堪共谁倚。",
   "诸贤洛下风流散，轻薄纷纷馀几。",
   "聊尔尔。",
   "问世事。",
   "何如自嗅残花蕊。",
   "金铜剑履。",
   "但陌上相逢，摩挲一笑，铸此几时矣。"
  ],
  "title": "摸鱼儿"
 },
 {
  "id": 1748,
  "author": "刘辰翁",
  "paragraphs": [
   "又非他、今年晴少，海棠也恁空过。",
   "清羸欲与花同梦，不似蝶深深卧。",
   "春怜我。",
   "我又自、怜伊不见侬赓和。",
   "已无可奈。",
   "但愁满清漳，君归何处，无泪与君堕。",
   "春去也，尚欲留春可可。",
   "问公一醉能颇。",
   "锺情剩有词千首，待写大招招些。",
   "休阿那。",
   "阿那看、荒荒得似江南麽。",
   "老夫婆娑。",
   "问篱下闲花，残红有在，容我更簪朵。"
  ],
  "title": "摸鱼儿"
 },
 {
  "id": 1749,
  "author": "刘辰翁",
  "paragraphs": [
   "是他家、绛唇翠袖，可容卿有功否。",
   "相思不到胭脂井，只隔东林烟柳。",
   "春去又。",
   "漫一夜东风，吹得花成旧。",
   "无人举酒。",
   "但照影堤流，图他红泪，飘洒到襟袖。",
   "人间事，大半归谋诸妇。",
   "不如意十八九。",
   "敲门夜半窥园李，赤脚玉川惊走。",
   "何处有。",
   "更炙烛风流，看到人归後。",
   "休休回首。",
   "笑旧日园林，佺巢蜀锦，处处可携手。"
  ],
  "title": "摸鱼儿"
 },
 {
  "id": 1750,
  "author": "刘辰翁",
  "paragraphs": [
   "怎知他、春归何处，相逢且尽尊酒。",
   "少年袅袅天涯恨，长结西湖烟柳。",
   "休回首。",
   "但细雨断桥，憔悴人归後。",
   "东风似旧。",
   "问前度桃花，刘郎能记，花复认郎否。",
   "君且住，草草留君翦韭。",
   "前宵更恁时候。",
   "深杯欲共歌声滑，翻湿春衫半袖。",
   "空眉皱。",
   "看白发尊前，已似人人有。",
   "临分把手。",
   "叹一笑论文，清狂顾曲，此会几时又。"
  ],
  "title": "摸鱼儿"
 },
 {
  "id": 1751,
  "author": "刘辰翁",
  "paragraphs": [
   "正何须、阳关肠断，吴姬苦劝人酒。",
   "中年怀抱萦萦处，看取伴烟和柳。",
   "柳摇首。",
   "笑飞到家山，已是酴醿後。",
   "留连话旧。",
   "问溪上儿童，颇曾见我，有此故人否。",
   "相逢地，还忆今宵三韭。",
   "青山知了迎候。",
   "东风自送归帆去，吹得乱红沾袖。",
   "暮云皱。",
   "听杜宇高高，啼向无何有。",
   "江花垂手。",
   "任春色重来，江花更好，难可少年又。"
  ],
  "title": "摸鱼儿"
 },
 {
  "id": 1752,
  "author": "刘辰翁",
  "paragraphs": [
   "更比他、东风前度，依然一榻如许。",
   "深深旧是谁家府，落日画梁燕语。",
   "帘半雨。",
   "记湖海平生，相遇忘宾主。",
   "阑珊春暮。",
   "看城郭参差，长空澹澹，沙鸟自来去。",
   "江山好，立马白云飞处。",
   "秦川终是吾土。",
   "登临笑傲西山笏，烟树高高杜宇。",
   "君且住。",
   "况双井泉甘，汲遍茶堪煮。",
   "歌残金缕。",
   "恰黄鹤飞来，月明三弄，仍是岳阳吕。"
  ],
  "title": "摸鱼儿"
 },
 {
  "id": 1753,
  "author": "刘辰翁",
  "paragraphs": [
   "是疑他、春来倏忽，是疑岁别人去。",
   "古今守岁言无说，长是酒阑情绪。",
   "堪恨处。",
   "曾亲见都人，户户银花树。",
   "星河未曙。",
   "听朝马笼街，火城簇仗，御笔已题露。",
   "人间事，空忆桃符旧句。",
   "三茅钟自朝暮。",
   "严城夜禁故如鬼，况敢凭陵大呼。",
   "冬冬鼓。",
   "但画角声残，已是新人故。",
   "休思前度。",
   "叹五十加三，明朝领取，闲看五星聚。"
  ],
  "title": "摸鱼儿"
 },
 {
  "id": 1754,
  "author": "刘辰翁",
  "paragraphs": [
   "醒复醒、行吟泽畔，焉能忍此终古。",
   "招魂过海枫林暝，招得魂归无处。",
   "朝又暮。",
   "但依旧，禁街人静冬冬鼓。",
   "画船沈雨。",
   "听欸乃渔歌，兴亡事远，咽咽未能句。",
   "君且住。",
   "能歌吾不如汝。",
   "悠悠鼓枻而去。",
   "沧洲揽结芳成艾，唤作张三李五。",
   "羌自苦。",
   "更闲却，玉堂端帖多多许。",
   "无人自语。",
   "把画扇鸾边，香罗雪底，题作午年午。"
  ],
  "title": "摸鱼儿"
 },
 {
  "id": 1755,
  "author": "刘辰翁",
  "paragraphs": [
   "想幼安、辽东归後，自羞年少龙首。",
   "长安市上垆边卧，枉却快行家走。",
   "空两袖。",
   "染醉墨淋漓，把似天香透。",
   "功名邂逅。",
   "便六一词高，君谟字伟，但见说行昼。",
   "人间事，苦似成丹无候。",
   "神清苔字如镂。",
   "明年六十闻歌後，颇记薄醺醺否。",
   "儿拍手。",
   "笑马上葛疆，也作家山友。",
   "烦伊起寿。",
   "更待复一中，毋多酌我，疏影共三嗅。"
  ],
  "title": "摸鱼儿"
 },
 {
  "id": 1756,
  "author": "刘辰翁",
  "paragraphs": [
   "也何须、晴如那日，欣然且过江去。",
   "玄都纵有看花便，耿耿自羞前度。",
   "堪恨处。",
   "人道是，漫山先落坡翁句。",
   "东风绮语。",
   "但适意当前，来寻须赋，此土亦吾圃。",
   "海山石，犹记芙蓉城主。",
   "弹过飞种成土。",
   "是间便作仙客杏，谁与一栽千树。",
   "朝又暮。",
   "怅二十五年，临路花如故。",
   "人生自苦。",
   "只唤渡观桃，侵寻至此，世事奈何许。"
  ],
  "title": "摸鱼儿"
 },
 {
  "id": 1757,
  "author": "刘辰翁",
  "paragraphs": [
   "醉与君、狂歌又笑，不知当日何调。",
   "孤山梅下吟魂冷，说甚那时苏小。",
   "沧波眇。",
   "奈此岛，累累竟是谁家表。",
   "归欤白鸟。",
   "看四圣飘香，朱门金榜，化作竺飞峤。",
   "衰也久，旧游梦翠禽绕。",
   "坱兮轧、皎兮窈。",
   "相思一夜窗前白，谁识余怀渺渺。",
   "残年了。",
   "听画角，悲凉又是霜天晓。",
   "馀音杳缈。",
   "叹五十之年，我加八九，君隔几科诏。"
  ],
  "title": "摸鱼儿"
 },
 {
  "id": 1758,
  "author": "刘辰翁",
  "paragraphs": [
   "是耶非、吾年如此，更痴更悔今昨。",
   "狂吟近日疏于酒，转似秋山瘦削。",
   "浑未觉。",
   "恁儿子门生，前度登高弱。",
   "情怀又恶。",
   "叹亲友中年，不堪离别，况复久零落。",
   "长生乐。",
   "有分神仙难学。",
   "人生聊复行乐。",
   "百年半梦随流水，半在南枝北萼。",
   "妾命薄。",
   "但寂寞黄昏，时听城楼角。",
   "愁无可著。",
   "且取醉尊前，明朝休问，昨日已忘却。"
  ],
  "title": "摸鱼儿"
 },
 {
  "id": 1759,
  "author": "刘辰翁",
  "paragraphs": [
   "对尊前、簪花骑竹，老胡起起能舞。",
   "春风浩荡天涯去，惟有薰吟自语。",
   "槐正午。",
   "看万户蜂脾，帘幕双双乳。",
   "娇儿呆女。",
   "漫学得琵琶，依稀马上，总是主恩处。",
   "凌烟像，空倚临风玉树。",
   "升沈事遽如许。",
   "刘郎贯是瑶池客，又醉碧桃三度。",
   "花下数。",
   "记三度三千，结子多红雨。",
   "年年五五。",
   "共准拟阶庭，钗符献酒，袅袅缀双虎。"
  ],
  "title": "摸鱼儿"
 },
 {
  "id": 1760,
  "author": "刘辰翁",
  "paragraphs": [
   "待借留、几曾留得，来鸿空怨秋老。",
   "至今父老依依恨，犹说李将军好。",
   "东门草。",
   "早不为东风，遮却长安道。",
   "馀民如槁。",
   "愿金印重来，洪都开府，定复几时到。",
   "秋江鹭，尤记当年潦倒。",
   "沧洲无复华皓。",
   "朝饥堕泪荒田雨，洗忆窝蜂败扫。",
   "天能报。",
   "看凤烛亭亭，玉树宽人抱。",
   "风霜善保。",
   "但逢驿寄书，无书寄语，要说趋朝早。"
  ],
  "title": "摸鱼儿"
 },
 {
  "id": 1761,
  "author": "刘辰翁",
  "paragraphs": [
   "世事如何说。",
   "似举鞍、回头笑问，并州儿葛。",
   "手障尘埃黄花路，千里龙沙如雪。",
   "著破帽、萧萧馀发。",
   "行过故人柴桑里，抚长松、老倒山间月。",
   "聊共舞，命相瑟。",
   "春风五老多年别。",
   "看使君、神交意气，依然晚合。",
   "袖有玉龙提携去，满眼黄金台骨。",
   "说不尽、古人痴绝。",
   "我醉看天天看我，听秋风、吹动檐间铁。",
   "长啸起，两山裂。"
  ],
  "title": "金缕曲・贺新郎"
 },
 {
  "id": 1762,
  "author": "刘辰翁",
  "paragraphs": [
   "角动寒谯。",
   "看雨中灯市，雪意潇潇。",
   "星球明戏马，歌管杂鸣刁。",
   "泥没膝，舞停腰。",
   "焰蜡任风销。",
   "更可怜、红啼桃槛，绿暗杨桥。",
   "当年乐事朝朝。",
   "曾锦鞍呼妓，金屋藏娇。",
   "围香春斗酒，坐月夜吹箫。",
   "今老矣，倦歌谣。",
   "嫌杀杜家乔。",
   "漫三杯、踞炉觅句，断送春宵。"
  ],
  "title": "意难忘"
 },
 {
  "id": 1763,
  "author": "刘辰翁",
  "paragraphs": [
   "任琐窗深、重帘闭，春寒知有人处。",
   "常年笑花信，问东风情性，是娇是妒。",
   "冰柳成须，吹桃欲削，知更海堂堪否。",
   "相将燕归又，看香泥半雪，欲归还误。",
   "漫低回芳草，依稀寒食，朱门封絮。",
   "少年惯羁旅。",
   "乱山断，敧树唤船渡。",
   "正暗想、鸡声落月，梅影孤屏，更梦衾、千重似雾。",
   "相如倦游去。",
   "掩四壁、凄其春暮。",
   "休回首、都门路。",
   "几番行晓，个个阿娇深贮。",
   "而今断烟细雨。"
  ],
  "title": "大"
 },
 {
  "id": 1764,
  "author": "刘辰翁",
  "paragraphs": [
   "风又雨。",
   "春事自无多许。",
   "欲待柳花团作絮。",
   "柳花冰未吐。",
   "翠袖不禁春误。",
   "沈却绿烟红雾。",
   "将谓花寒留得住，一晴春又暮。"
  ],
  "title": "谒金门"
 },
 {
  "id": 1765,
  "author": "刘辰翁",
  "paragraphs": [
   "过眼纷纷遥集，来归往往羝儿。",
   "草间塞口裤间啼。",
   "提携都不是，何似未生时。",
   "城上胡笳自怨，楼头画角休吹。",
   "谁人不动故乡思。",
   "江南秋尚可，塞外草先衰。"
  ],
  "title": "临江仙"
 },
 {
  "id": 1766,
  "author": "刘辰翁",
  "paragraphs": [
   "坐久语寂寞，泉响忽翻空。",
   "不知龙者为雨，雨者为成龙。",
   "看取交流万壑，不数飞来千丈，高屋总淙淙。",
   "是事等恶剧，裂石敢争雄。",
   "敲铿訇，扪滑仄，藉蒙茸。",
   "苍浪向来半掩，厚意复谁容。",
   "欲说正元旧事，未必玄都千树，得似洞中红。",
   "檐语亦颠倒，洗尔不平胸。"
  ],
  "title": "水调歌头"
 },
 {
  "id": 1767,
  "author": "刘辰翁",
  "paragraphs": [
   "漫道十年前事，闷怀天又阴。",
   "何须恨、典了西湖，更笑君、宴罢琼林。",
   "闲时数声啼鸟，凄然似、上阳宫女心。",
   "记断桥、急管危弦，歌声远，玉树金缕沈。",
   "看万年枝上禽。",
   "徊徨落月，断肠理绝弦琴。",
   "魂梦追寻。",
   "挥泪赋白头吟。",
   "当年未知行乐，无日夜、望乡音。",
   "何期至今。",
   "绿杨外、芳草庭院深。"
  ],
  "title": "绮寮怨"
 },
 {
  "id": 1768,
  "author": "辛弃疾",
  "paragraphs": [
   "画堂帘卷，贺燕双双语。",
   "花柳一番春，倚东风、雕红镂翠。",
   "草堂风月，还似旧家时，歌扇底，舞裀边，寿斝年年醉。",
   "兵符传垒，已莅葵丘戍。",
   "两手挽天河，要一洗、蛮烟瘴雨。",
   "貂蝉冠冕，应是出兜鍪，飡五鼎，梦三刀，侯印黄金铸。"
  ],
  "title": "蓦山溪"
 },
 {
  "id": 1769,
  "author": "辛弃疾",
  "paragraphs": [
   "露染武夷秋，千蛮耸翠。",
   "练色泓澄玉清水。",
   "十分冰鉴，未吐玉壶天地。",
   "精神先付与，人中瑞。",
   "青锁步趋，紫微标致。",
   "凤翼看看九十里。",
   "任挥金碗，莫负凉飚佳致。",
   "瑶台人度曲，千秋岁。"
  ],
  "title": "感皇恩"
 },
 {
  "id": 1770,
  "author": "辛弃疾",
  "paragraphs": [
   "簪履竟晴昼，画戟插层霄。",
   "红莲幕底风定，香雾不成飘。",
   "螺髻梅妆环列，凤管檀糟交泰，回雪无纤腰。",
   "觞酒荡寒玉，冰颊醉江潮。",
   "颂丰功，祝难老，沸民谣。",
   "晓庭梅蕊初绽，定报鼎羹调。",
   "龙衮方思勋旧，已覆金瓯名姓，行看紫泥褒。",
   "重试补天手，高插侍中貂。"
  ],
  "title": "水调歌头"
 }
]