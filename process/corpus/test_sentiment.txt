{'text': '贵人三阁上，日晏未梳头。不应有恨事，娇甚却成愁。', 'label': 1}
{'text': '尚觉王孙贵，豪家意颇浓。屏开金孔雀，褥隐绣芙蓉。且食双鱼美，谁看异味重。门阑多喜色，女婿近乘龙。', 'label': 1}
{'text': '杜甫天材颇绝伦，每寻诗卷似情亲。怜渠直道当时语，不著心源傍古人。', 'label': 1}
{'text': '街南绿树春饶絮。雪满游春路。树头花艳杂娇云，树底人家朱户。北楼闲上，疏帘高卷，直见街南树。阑干倚尽犹慵去。几度黄昏雨。晚春盘马踏青苔，曾傍绿阴深驻。落花犹在，香屏空掩，人面知何处。', 'label': 1}
{'text': '高台面苍陂，六月风日冷。蒹葭离披去，天水相与永。怀新目似击，接要心已领。仿像识鲛人，空蒙辨鱼艇。错磨终南翠，颠倒白阁影。崷崒增光辉，乘陵惜俄顷。劳生愧严郑，外物慕张邴。世复轻骅骝，吾甘杂蛙黾。知归俗可忽，取适事莫并。身退岂待官，老来苦便静。况资菱芡足，庶结茅茨迥。从此具扁舟，弥年逐清景。', 'label': 0}
{'text': '军城临汉水，旌斾起春风。远思见江草，归心看塞鸿。野花沿古道，新叶映行宫。惟有诗兼酒，朝朝两不同。', 'label': 1}
{'text': '炎凉迁次速如飞，又脱生衣著熟衣。绕壁暗蛩无限思，恋巢寒燕未能归。须知流辈年年失，莫叹衰容日日非。旧语相传聊自慰，世间七十老人稀。', 'label': 0}
{'text': '玉壶挈美酒，送别强为欢。大火南星月，长郊北路难。殷王期负鼎，汶水起垂竿。莫学东山卧，参差老谢安。', 'label': 1}
{'text': '渔父饮，谁家去。鱼蟹一时分付。酒无多少醉为期，彼此不论钱数。', 'label': 0}
{'text': '相思夕上松台立，蛩思蝉声满耳秋。惆怅东亭风月好，主人今夜在鄜州。', 'label': 0}
{'text': '竹桥新月上，水岸凉风至。对月五六人，管弦三两事。留连池上酌，款曲城外意。或啸或讴吟，谁知此闲味。回看市朝客，矻矻趋名利。朝忙少游宴，夕困多眠睡。清凉属吾徒，相逢勿辞醉。', 'label': 1}
{'text': '鼎湖瞻望远，象阙宪章新。四海犹多难，中原忆旧臣。与时安反侧，自昔有经纶。感激张天步，从容静塞尘。南图回羽翮，北极捧星辰，漏鼓还思昼，宫莺罢啭春。空留玉帐术，愁杀锦城人。阁道通丹地，江潭隐白苹。此生那老蜀，不死会归秦。公若登台辅，临危莫爱身。', 'label': 0}
{'text': '昔君乐游园，怅望天欲曛。今我大江上，快意波翻云。秋空压澶漫，澒洞无垢氛。四顾皆豁达，我眉今日伸。长安隘朝市，百道走埃尘。轩车随对列，骨肉非本亲。夸游丞相第，偷入常侍门。爱君直如发，勿念江湖人。', 'label': 1}
{'text': '楚怀邪乱灵均直，放弃合宜何恻恻。汉文明圣贾生贤，谪向长沙堪叹息。人事多端何足怪，天文至信犹差忒。月离于毕合滂沱，有时不雨何能测。', 'label': 0}
{'text': '风露小瀛洲。斜河倒海流。人间尘、不到琼楼。错向五陵陵上望，几回月、几回秋。落日太湖头。垂虹今是不。醉尊前、往往成愁。便有扁舟西子在，无汗漫、与君游。', 'label': 1}
{'text': '塞北虏郊随手破，山东贼垒掉鞭收。乌孙公主归秦地，白马将军入潞州。剑拔青鳞蛇尾活，弦抨赤羽火星流。须知鸟目犹难漏，纵有天狼岂足忧。画角三声刁斗晓，清商一部管弦秋。他时麟阁图勋业，更合何人居上头。', 'label': 0}
{'text': '认得春风先到处，西园南面水东头。柳初变后条犹重，花未开时枝已稠。暗助醉欢寻绿酒，潜添睡兴著红楼。知君未别阳和意，直待春深始拟游。', 'label': 1}
{'text': '东林寺里一沙弥，心爱当时才子诗。山下偶随流水出，秋来却赴白云期。滩头蹑屐挑沙菜，路上停舟读古碑。想到旧房抛锡杖，小松应有过檐枝。', 'label': 1}
{'text': '碧树鸣蝉后，烟云改容光。瑟然引秋气，芳草日夜黄。夹道喧古槐，临池思垂杨。离人下忆泪，志士激刚肠。昔闻阻山川，今听同匡床。人情便所遇，音韵岂殊常。因之比笙竽，送我游醉乡。', 'label': 1}
{'text': '霜馀已失长淮阔。空听潺潺清颍咽。佳人犹唱醉翁词，四十三年如电抹。草头秋露流珠滑。三五盈盈还二八。与余同是识翁人，惟有西湖波底月。', 'label': 1}
{'text': '指点斋尊特地开。风帆莫引酒船回。方惊共折津头柳，却喜重寻岭上梅。催月上，唤风来。莫愁瓶罄耻金罍。只愁画角楼头起，急管哀弦次第催。', 'label': 1}
{'text': '尔佐宣州郡，守官清且闲。常夸云月好，邀我敬亭山。五落洞庭叶，三江游未还。相思不可见，叹息损朱颜。', 'label': 1}
{'text': '江上秋已分，林中瘴犹剧。畦丁告劳苦，无以供日夕。蓬莠独不焦，野蔬暗泉石。卷耳况疗风，童儿且时摘。侵星驱之去，烂熳任远适。放筐亭午际，洗剥相蒙幂。登床半生熟，下箸还小益。加点瓜薤间，依稀橘奴迹。乱世诛求急，黎民糠籺窄。饱食复何心，荒哉膏粱客。富家厨肉臭，战地骸骨白。寄语恶少年，黄金且休掷。', 'label': 0}
{'text': '自入西州院，唯见东川城。今夜城头月，非暗又非明。文案床席满，卷舒赃罪名。惨凄且烦倦，弃之阶下行。怅望天回转，动摇万里情。参辰次第出，牛女颠倒倾。况此风中柳，枝条千万茎。到来篱下笋，亦已长短生。感怆正多绪，鸦鸦相唤惊。墙上杜鹃鸟，又作思归鸣。以彼撩乱思，吟为幽怨声。吟罢终不寝，冬冬复铛铛。', 'label': 0}
{'text': '曾闻宋玉宅，每欲到荆州。此地生涯晚，遥悲水国秋。孤城一柱观，落日九江流。使者虽光彩，青枫远自愁。', 'label': 0}
{'text': '新秋久病客，起步村南道。尽日不逢人，虫声遍荒草。西风吹白露，野绿秋仍早。草木犹为伤，先伤我怀抱。朱颜与玄鬓，强健几时好。况为忧病侵，不得依年老。', 'label': 0}
{'text': '鹦心明黠雀幽蒙，何事相将尽入笼。君避海鲸惊浪里，我随巴蟒瘴烟中。千山塞路音书绝，两地知春历日同。一树梅花数升酒，醉寻江岸哭东风。', 'label': 1}
{'text': '红烛清樽久延伫，出门入门天欲曙。星稀月落竟不来，烟柳胧胧鹊飞去。', 'label': 1}
{'text': '黄云城边乌欲栖，归飞哑哑枝上啼。机中织锦秦川女，碧纱如烟隔窗语。停梭怅然忆远人，独宿孤房泪如雨。', 'label': 0}
{'text': '小舫一艘新造了，轻装梁柱庳安篷。深坊静岸游应遍，浅水低桥去尽通。黄柳影笼随櫂月，白苹香起打头风。慢牵欲傍樱桃泊，借问谁家花最红。', 'label': 1}
{'text': '江月光于水，高楼思杀人。天边长作客，老去一沾巾。玉露团清影，银河没半轮。谁家挑锦字，灭烛翠眉嚬。', 'label': 0}
{'text': '红叶黄花秋意晚，千里念行客。飞云过尽，归鸿无信，何处寄书得。泪弹不尽临窗滴。就砚旋研墨。渐写到别来，此情深处，红笺为无色。', 'label': 1}
{'text': '潮满冶城渚，日斜征虏亭。蔡洲新草绿，幕府旧烟青。兴废由人事，山川空地形。后庭花一曲，幽怨不堪听。', 'label': 0}
{'text': '莫怪归心甚速，西湖自有蛾眉。若见故人须细说，白发倍当时。小郑非常强记，二南依旧能诗。更有鲈鱼堪切脍，儿辈莫教知。', 'label': 1}
{'text': '卢橘为秦树，蒲萄出汉宫。烟花宜落日，丝管醉春风。笛奏龙鸣水，箫吟凤下空。君王多乐事，何必向回中。', 'label': 1}
{'text': '坐整白单衣，起穿黄草屦。朝餐盥漱毕，徐下阶前步。暑风微变候，昼刻渐加数。院静地阴阴，鸟鸣新叶树。独行还独卧，夏景殊未暮。不作午时眠，日长安可度。', 'label': 1}
{'text': '神农好长生，风俗久已成。复闻紫阳客，早署丹台名。喘息餐妙气，步虚吟真声。道与古仙合，心将元化幷。楼疑出蓬海，鹤似飞玉京。松雪窗外晓，池水阶下明。忽耽笙歌乐，颇失轩冕情。终愿惠金液，提携凌太清。', 'label': 1}
{'text': '北庭送壮士，貔虎数尤多。精锐旧无敌，边隅今若何。妖氛拥白马，元帅待雕戈。莫守邺城下，斩鲸辽海波。', 'label': 1}
{'text': '城外春风满酒旗，行人挥袂日西时。长安陌上无穷树，唯有垂杨管别离。', 'label': 0}
{'text': '何物令侬羡，羡郎船尾燕。衔泥趁樯竿，宿食长相见。', 'label': 1}
{'text': '百鸟乳雏毕，秋燕独蹉跎。去社日已近，衔泥意如何。不悟时节晚，徒施工用多。人间事亦尔，不独燕营窠。', 'label': 0}
{'text': '看花虽郭内，倚杖即溪边。山县早休市，江桥春聚船。狎鸥轻白浪，归雁喜青天。物色兼生意，凄凉忆去年。', 'label': 0}
{'text': '两岸山花似雪开，家家春酒满银杯。昭君坊中多女伴，永安宫外踏青来。', 'label': 1}
{'text': '一辞魏阙就商宾，散地闲居八九春。初时被目为迂叟，近日蒙呼作隐人。冷暖俗情谙世路，是非闲论任交亲。应须绳墨机关外，安置疏愚钝滞身。', 'label': 0}
{'text': '醉里微寒著面醒。天风不展帽敧倾。行过溪深松雪下，夜三更。白白野田铺似月，瑽瑽沙路踏如冰。不见剡溪三百曲，一舟横。', 'label': 0}
{'text': '二月六夜春水生。门前小滩浑欲平，鸬鹚㶉𫛶莫漫喜。吾与汝曹俱眼明。', 'label': 1}
{'text': '老去襟怀常濩落，病来须鬓转苍浪。心灰不及炉中火，鬓雪多于砌下霜。三峡南宾城最远，一年冬至夜偏长。今宵始觉房栊冷，坐索寒衣托孟光。', 'label': 0}
{'text': '脉脉复脉脉，美人千里隔。不见来几时，瑶草三四碧。玉琴声悄悄，鸾镜尘幂幂。昔为连理枝，今作分飞翮。寄书多不达，加饭终无益。心肠不自宽，衣带何由窄。', 'label': 0}
{'text': '有妹有妹在钟离，良人早殁诸孤痴。长淮浪高蛟龙怒，十年不见来何时。扁舟欲往箭满眼，杳杳南国多旌旗。鸣呼四歌兮歌四奏，林猿为我啼清昼。', 'label': 1}
{'text': '朝来又得东川信，欲取春初发梓州。书报九江闻暂喜，路经三峡想还愁。潇湘瘴雾加餐饭，滟滪惊波稳泊舟。欲寄两行迎尔泪，长江不肯向西流。', 'label': 1}
{'text': '任贤劳梦寐，登位富春秋。欲遂东人幸，宁虞杞国忧。长杨收羽骑，太液泊龙舟。惟有衣冠在，年年怆月游。', 'label': 1}
{'text': '双燕复双燕，双飞令人羡。玉楼珠阁不独栖，金窗绣户长相见。柏梁失火去，因入吴王宫。吴宫又焚荡，雏尽巢亦空。憔悴一身在，孀雌忆故雄。双飞难再得，伤我寸心中。', 'label': 0}
{'text': '漠漠江面烧，微微枫树烟。今日复今夕，秋怀方浩然。况我头上发，衰白不待年。我怀有时极，此意何由诠。', 'label': 1}
{'text': '簌簌无风花自亸。寂寞园林，柳老樱桃过。落日多情还照坐。山青一点横云破。路尽河回千转柁。系缆渔村，月暗孤灯火。凭仗飞魂招楚些。我思君处君思我。', 'label': 0}
{'text': '前有毒蛇后猛虎，溪行尽日无邨坞。江风萧萧云拂地，山木惨惨天欲雨。女病妻忧归意速，秋花锦石谁复数。别家三月一得书，避地何时免愁苦。', 'label': 0}
{'text': '碧天忽已高，白日犹未短。玲珑晓楼阁，清脆秋丝管。张翰一杯酣，嵇康终日懒。尘中足忧累，云外多疏散。病木斧斤遗，冥鸿羁𫄬断。逍遥二三子，永愿为闲伴。', 'label': 0}
{'text': '江上亦秋色，火云终不移。巫山犹锦树，南国且黄鹂。', 'label': 1}
{'text': '朝吊李家孤，暮问崔家疾。回马独归来，低眉心郁郁。平生所善者，多不过六七。如何十年间，零落三无一。刘曾梦中见，元向花前失。渐老与谁游，春城好风日。', 'label': 0}
{'text': '倏忽温风至，因循小暑来。竹喧先觉雨，山暗已闻雷。户牖深青霭，阶庭长绿苔。鹰鹯新习学，蟋蟀莫相催。', 'label': 1}
{'text': '半朽临风树，多情立马人。开元一株柳，长庆二年春。', 'label': 1}
{'text': '白道向姑熟，洪亭临道傍。前有昔时井，下有五丈床。樵女洗素足，行人歇金装。西望白鹭洲，芦花似朝霜。送君此时去，回首泪成行。', 'label': 1}
{'text': '何处夜行好，月明白笴陂。山光摇积雪，猿影挂寒枝。但恐佳景晚，小令归櫂移。人来有清兴，及此有相思。', 'label': 0}
{'text': '百年愁里过，万感醉中来。惆怅城西别，愁眉两不开。', 'label': 1}
{'text': '掩户下帘朝睡足，一声黄鸟报残春。披衣岸帻日高起，两角青衣扶老身。策杖强行过里巷，引杯闲酌伴亲宾。莫言病后妨谈笑，犹恐多于不病人。', 'label': 1}
{'text': '晚景孤村僻，行军数骑来。交新徒有喜，礼厚愧无才。赏静怜云竹，忘归步月台。何当看花蘂，欲发照江梅。', 'label': 1}
{'text': '手种梅花三四株。要看冰霜照清臞。朝来几朵茅檐下，竹外江头恐不如。凝玉面，吐香须。莫嫌孤瘦渐丰馀。化工不肯辜人意，做底欢娱报答渠。', 'label': 1}
{'text': '郡守轻诗客，乡人薄钓翁。解怜徐处士，唯有李郎中。', 'label': 1}
{'text': '老年常道路，迟日复山川。白屋花开里，孤城麦秀边。济江元自阔，下水不劳牵。风蝶勤依浆，春鸥懒避船。王门高德业，幕府盛才贤。行色兼多病，苍茫泛爱前。', 'label': 1}
{'text': '李斯未相秦，且逐东门兔。宋玉事襄王，能为高唐赋。常闻绿水曲，忽此相逢遇。扫洒青天开，豁然披云雾。葳甤紫鸾鸟，巢在昆山树。惊风西北吹，飞落南溟去。早怀经济策，特受龙颜顾。白玉栖青蝇，君臣忽行路。人生感分义，贵欲呈丹素。何日清中原，相期廓天步。', 'label': 1}
{'text': '杖藜寻晚巷，炙背近墙暄。人见幽居僻，吾知拙养尊。朝廷问府主，耕稼学山村。归翼飞栖定，寒灯亦闭门。', 'label': 0}
{'text': '越客采明珠，提携出南隅。清辉照海月，美价倾皇都。献君君按剑，怀宝空长吁。鱼目复相哂，寸心增烦纡。', 'label': 1}
{'text': '暑服宜秋著，清琴入夜弹。人情皆向菊，风意欲摧兰。岁稔贫心泰，天凉病体安。相逢取次第，却甚少年欢。', 'label': 1}
{'text': '二十一家同入蜀，惟残一人出骆谷。自说二女啮臂时，回头却向秦云哭。', 'label': 1}
{'text': '隔户杨柳弱袅袅，恰似十五女儿腰。谁谓朝来不作意，狂风挽断最长条。', 'label': 0}
{'text': '日照澄洲江雾开，淘金女伴满江隈。美人首饰侯王印，尽是沙中浪底来。', 'label': 1}
{'text': '牛羊下来久，各已闭柴门。风月自清夜，江山非故园。石泉流暗壁，草露滴秋根。头白灯明里，何须花烬繁。', 'label': 0}
{'text': '梅喜先春，雁惊未腊。于门瑞气浮周匝。正当月应上弦时，长庚梦与良辰合。螺水恩浓，旴江德洽。寿杯劝处燃红蜡。明年此际祝遐龄，贺宾一一趋东阁。', 'label': 1}
{'text': '天秋无片云，地静无纤尘。团团新晴月，林外生白轮。忆昨阴霖天，连连三四旬。赖逢家酝熟，不觉过朝昏。私言雨霁后，可以罢余尊。及对新月色，不醉亦愁人。床头残酒榼，欲尽味弥淳。携置南檐下，举酌自殷勤。清光入杯杓，白露生衣巾。乃知阴与晴，安可无此君。我有乐府诗，成来人未闻。今宵醉有兴，狂咏惊四邻。独赏犹复尔，何况有交亲。', 'label': 1}
{'text': '六博争雄好彩来，金盘一掷万人开。丈夫赌命报天子，当斩胡头衣锦回。', 'label': 1}
{'text': '遇客多言爱山水，逢僧尽道厌嚣尘。玉泉潭畔松间宿，要且经年无一人。', 'label': 1}
{'text': '小蕊受春风。日日宫花花树中。恰向柳绵撩乱处，相逢。笑靥旁边心字浓。归路草茸茸。家在秦楼更近东。醒去醉来无限事，谁同。说著西池满面红。', 'label': 1}
{'text': '沈思暗记。几许无凭事。菊靥开残秋少味。闲却画阑风意。梦云归处难寻。微凉暗入香襟。犹恨那回庭院，依前月浅灯深。', 'label': 0}
{'text': '梨叶已成阴，柳条纷起絮。波绿紫屏风，螺红碧筹箸。三杯面上热，万事心中去。我意风散云，何劳问行处。', 'label': 1}
{'text': '昔是诗狂客，今为酒病夫。强饮翻怅望，纵醉不欢娱。鬓发三分白，交亲一半无。郢城君莫厌，犹校近京都。', 'label': 0}
{'text': '参卿休坐幄，荡子不还乡。南客潇湘外，西戎鄠杜旁。衰年倾盖晚，费日系舟长。会面思来札，销魂逐去樯。云晴鸥更舞，风逆雁无行。匣里雌雄剑，吹毛任选将。', 'label': 0}
{'text': '陋巷掩弊庐，高居敞华屋。新昌七株松，依仁万茎竹。松前月台白，竹下风池绿。君向我斋眠，我在君亭宿。平生有微尚，彼此多幽独。何必本主人，两心聊自足。', 'label': 1}
{'text': '晓连星影出，晚带日光悬。本因遗采掇，翻自保天年。', 'label': 0}
{'text': '出门复入门，两脚但如旧。所向泥活活，思君令人瘦。沈吟坐西轩，饮食错昏昼。寸步曲江头，难为一相就。吁嗟呼苍生，稼穑不可救。安得诛云师，畴能补天漏。大明韬日月，旷野号禽兽。君子强逶迤，小人困驰骤。维南有崇山，恐与川浸溜。是节东篱菊，纷披为谁秀。岑生多新诗，性亦嗜醇酎。采采黄金花，何由满衣袖。', 'label': 1}
{'text': '虽陪三品散班中，资历从来事不同。名姓也曾镌石柱，诗篇未得上屏风。甘陵旧党凋零尽，魏阙新知礼数崇。烟水五湖如有伴，犹应堪作钓鱼翁。', 'label': 1}
{'text': '邻境诸侯同舍郎，芷江兰浦恨无梁。秋风门外旌旗动，晓露庭中橘柚香。玉簟微凉宜白昼，金笳入暮应清商。骚人昨夜闻𫛸鴂，不叹流年惜众芳。', 'label': 1}
{'text': '一日今年始，一年前事空。凄凉百年事，应与一年同。', 'label': 0}
{'text': '点火樱桃，照一架、荼シ如雪。春正好，见龙孙穿破，紫苔苍壁。乳燕引雏飞力弱，流莺唤友娇声怯。问春归、不肯带愁归，肠千结。层楼望，春山叠。家何在，烟波隔。把古今遗恨，向他谁说。蝴碟不传千里梦，子规叫断三更月。听声声、枕上劝人归，归难得。', 'label': 0}
{'text': '霜凋楚关木，始知杀气严。寥寥金天廓，婉婉绿红潜。胡燕别主人，双双语前檐。三飞四回顾，欲去复相瞻。岂不恋华屋，终然谢珠帘。我不及此鸟，远行岁已淹。寄书道中叹，泪下不能缄。', 'label': 0}
{'text': '老何殁后吟声绝，虽有郎官不爱诗。无复篇章传道路，空流风月在曹司。长嗟博士官犹屈，亦恐骚人道渐衰。今日闻君除水部，喜于身得省郎时。', 'label': 0}
{'text': '问君辛夷花，君言已斑駮。不畏辛夷不烂开，顾我筋骸官束缚。缚遣推囚名御史，狼藉囚徒满田地。明日不推缘国忌，依前不得花前醉。韩员外家好辛夷，开时乞取三两枝。折枝为赠君莫惜，纵君不折风亦吹。', 'label': 1}
{'text': '鸣雨既过渐细微，映空摇飏如丝飞。阶前短草泥不乱，院里长条风乍稀。舞石旋应将乳子，行云莫自湿仙衣。眼边江舸何匆促，未待安流逆浪归。', 'label': 0}
{'text': '寒食枣团店，春低杨柳枝。酒香留客住，莺语和人诗。困立攀花久，慵行上马迟。若为将此意，前字与僧期。', 'label': 1}
{'text': '一曲清歌金缕衣。巧佼心事有谁知。自从别後难相见，空解题红寄好诗。忆携手，过阶墀。月笼花影半明时。玉钗头上轻轻颤，摇落钗头豆蔻枝。', 'label': 1}
{'text': '梧桐子，看到月西楼。醋酽橙黄分蟹壳，麝香荷叶剥鸡头。人在御街游。', 'label': 1}
{'text': '胭脂不涴紫玉箫。认宫中、银字未销。但凤去、台空古，比落花、无第二朝。天涯流落哀声在，听乌乌、不似内娇。漫身似、商人妇，泣孤舟、长夜寂寥。', 'label': 0}
{'text': '上人处世界，清净何所似。似彼白莲花，在水不著水。性真悟泡幻，行洁离尘滓。修道来几时，身心俱到此。嗟余牵世网，不得长依止。离念与碧云，秋来朝夕起。', 'label': 1}
{'text': '卖药向都城，行憩青门树。道逢驰驿者，色有非常惧。亲族走相送，欲别不敢住。私怪问道旁，何人复何故。云是右丞相，当国握枢务。禄厚食万钱，恩深日三顾。昨日延英对，今日崖州去。由来君臣间，宠辱在朝暮。青青东郊草，中有归山路。归去卧云人，谋身计非误。', 'label': 1}
{'text': '吾将元夫子，异姓为天伦。本无轩裳契，素以烟霞亲。尝恨迫世网，铭意俱未伸。松柏虽寒苦，羞逐桃李春。悠悠市朝间，玉颜日缁磷。所失重山岳，所得轻埃尘。精魄渐芜秽，衰老相凭因。我有锦囊诀，可以持君身。当餐黄金药，去为紫阳宾。万事难并立，百年犹崇晨。别尔东南去，悠悠多悲辛。前志庶不易，远途期所遵。已矣归去来，白云飞天津。', 'label': 0}
{'text': '红树蝉声满夕阳，白头相送倍相伤。老嗟去日光阴促，病觉今年昼夜长。顾我亲情皆远道，念君兄弟欲他乡。红旗满眼襄州路，此别泪流千万行。', 'label': 0}
{'text': '与君俱老也，自问老何如。眼涩夜先卧，头慵朝未梳。有时扶杖出，尽日闭门居。懒照新磨镜，休看小字书。情于故人重，迹共少年疏。唯是闲谈兴，相逢尚有余。', 'label': 1}
{'text': '棕拂且薄陋，岂知身效能。不堪代白羽，有足除苍蝇。荧荧金错刀，擢擢朱丝蝇。非独颜色好，亦用顾盼称。吾老抱疾病，家贫卧炎蒸。咂肤倦扑灭，赖尔甘服膺。物微世竞弃，义在谁肯征。三岁清秋至，未敢阙缄藤。', 'label': 1}
{'text': '乱叠青钱荷叶小。浓绿阴阴，学语雏莺巧。小树飞花芳径草。堆红衬碧於中好。梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。', 'label': 1}
{'text': '夜来秋雨后，秋气飒然新。团扇先辞手，生衣不著身。更添砧引思，难与簟相亲。此境谁偏觉，贫闲老瘦人。', 'label': 0}
{'text': '早宿宾从劳，仲春江山丽。飘风过无时，舟檝敢不系。回塘澹暮色，日没众星嘒。缺月残未生，青灯死分翳。穷途多俊异，乱世少恩惠。鄙夫亦放荡，草草频卒岁。斯文忧患余，圣哲垂彖系。', 'label': 0}
{'text': '问海棠花下，又何如、玄都观中游。叹佺巢蜀锦，常时不数，前度何稠。谁见宣华故事，歌舞簇遨头。共是西江水，不解西流。在处繁华如梦，梦占人年少，生死堪羞。任倾城倾国，风雨一春休。醉逢君、何须有约，醉留君、系不住扁舟。空又失，花前一笑，绿尽芳洲。', 'label': 1}
{'text': '幽燕沙雪地，万里尽黄云。朝吹归秋雁，南飞日几群。中有孤凤雏，哀鸣九天闻。我乃重此鸟，彩章五色分。胡为杂凡禽，雏鹜轻贱君。举手捧尔足，疾心若火焚。拂羽泪满面，送之吴江𣸣。去影忽不见，踌躇日将曛。', 'label': 0}
{'text': '今岁花时深院，尽日东风，荡扬茶烟。但有绿苔芳草，柳絮榆钱。闻道城西，长廊古寺，甲第名园。有国艳带酒，天香染袂，为我留连。清明过了，残红无处，对此泪洒尊前。秋向晚，一枝何事，向我依然。高会聊追短景，清商不暇馀妍。不如留取，十分春态，付与明年。', 'label': 1}
{'text': '徙倚檐宇下，思量去住情。暗萤穿竹见，斜雨隔窗声。就枕回转数，闻鸡撩乱惊。一家同草草，排比送君行。', 'label': 0}
{'text': '须白面微红，醺醺半醉中。百年随手过，万事转头空。卧疾瘦居士，行歌狂老翁。仍闻好事者，将我画屏风。', 'label': 1}
{'text': '江春今日尽，程馆祖筵开。我正南冠絷，君寻北路回。谋身诚太拙，从宦苦无媒。处困方明命，遭时不在才。逾年长倚玉，连夜共衔杯。涸溜沾濡沫，余光照死灰。行看鸿欲翥，敢惮酒相催。拍逐飞觥绝，香随舞袖来。消棃抛五遍，娑葛𣩄三台。已许尊前倒，临风泪莫颓。', 'label': 1}
{'text': '禁署寒气迟，孟冬菊初坼。新黄间繁绿，烂若金照碧。仙郎小隐日，心似陶彭泽。秋怜潭上看，日惯篱边摘。今来此地赏，野意潜自适。金马门内花，玉山峰下客。寒芳引清句，吟玩烟景夕。赐酒色偏宜，握兰香不敌。凄凄百卉死，岁晚冰霜积。唯有此花开，殷勤助君惜。', 'label': 1}
{'text': '一丛暗澹将何比，浅碧笼裙衬紫巾。除却微之见应爱，人间少有别花人。', 'label': 1}
{'text': '绿塘新水平，红槛小舟轻。解缆随风去，开襟信意行。浅怜清演漾，深爱绿澄泓。白扑柳飞絮，红浮桃落英。古文科斗出，新叶剪刀生。树集莺朋友，云行雁弟兄。飞沈皆适性，酣咏自怡情。花助银杯气，松添玉轸声。鱼跳何事乐，鸥起复谁惊。莫唱沧浪曲，无尘可濯缨。', 'label': 1}
{'text': '白马双旌队，青山八阵图。请缨期系虏，枕草誓捐躯。势激三千壮，年应四十无。遥闻不瞑目，非是不怜吴。', 'label': 1}
{'text': '天涯深峡无人地，岁暮穷阴欲夜天。不向东楼时一醉，如何拟过二三年。', 'label': 0}
{'text': '离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。', 'label': 0}
{'text': '万国同风共一时，锦江何谢曲江池。石镜更明天上月，后宫亲得照蛾眉。', 'label': 1}
{'text': '烈士恶多门，小人自同调。名利苟可取，杀身傍权要。何当官曹清，尔辈堪一笑。', 'label': 1}
{'text': '散吏闲如客，贫州冷似村。早凉湖北岸，残照郭西门。懒镊从须白，休治任眼昏。老来何所用，少兴不多言。', 'label': 0}
{'text': '凭高送所亲，久坐惜芳辰。远水非无浪，他山自有春。野花随处发，官柳著行新。天际伤愁别，离筵何太频。', 'label': 0}
{'text': '袖里新诗十首余，吟看句句是琼琚。如何持此将干谒，不及公卿一字书。', 'label': 1}
{'text': '忆昔岁除夜，见君花烛前。今宵祝文上，重叠叙新年。闲处低声哭，空堂背月眠。伤心小儿女，撩乱火堆边。', 'label': 0}
{'text': '潇洒仙源。夭桃秾李，曾对华筵。歌媚惊尘，舞弯低月，满劝金船。鉴湖烟水连天。政归棹、红妆斗妍。花雾香中，人询居士，切莫多传。', 'label': 1}
{'text': '风卷珠帘自上钩。萧萧乱叶报新秋。独携纤手上高楼。缺月向人舒窈窕，三星当户照绸缪。香生雾縠见纤柔。', 'label': 1}
{'text': '巨积水中央，江寒出水长。沈牛荅云雨，如马戒舟航。天意存倾覆，神功接混茫。干戈连解缆，行止忆垂堂。', 'label': 0}
{'text': '坊静居新深且幽，忽疑缩地到沧洲。宅东篱缺嵩峰出，堂后池开洛水流。高下三层盘野径，沿洄十里泛渔舟。若能为客烹鸡黍，愿伴田苏日日游。', 'label': 1}
{'text': '笛竹出蕲春，霜刀劈翠筠。织成双锁簟，寄与独眠人。卷作筒中信，舒为席上珍。滑如铺薤叶，冷似卧龙鳞。清润宜乘露，鲜华不受尘。通州炎瘴地，此物最关身。', 'label': 1}
{'text': '建节东行是旧游，欢声喜气满吴州。郡人重得黄丞相，童子争迎郭细侯。诏下初辞温室树，梦中先到景阳楼。自怜不识平津阁，遥望旌旗汝水头。', 'label': 1}
{'text': '鬓毛垂领白，花蘂亚枝红。欹倒衰年废，招寻令节同。薄衣临积水，吹面受和风。有喜留攀桂，无劳问转蓬。', 'label': 1}
{'text': '杨子爱言诗，春天好咏时。恋花从马滞，联句放杯迟。日映含烟竹，风牵卧柳丝。南山更多兴，须作白云期。', 'label': 1}
{'text': '岁暮远为客，边隅还用兵。烟尘犯雪岭，鼓角动江城。天地日流血，朝廷谁请缨。济时敢爱死，寂寞壮心惊。', 'label': 1}
{'text': '自古稻粱多不足，至今㶉𫛶乱为群。且休怅望看春水，更恐归飞隔暮云。', 'label': 0}
{'text': '今日云景好，水绿秋山明。携壶酌流霞，搴菊泛寒荣。地远松石古，风扬弦管清。窥觞照欢颜，独笑还自倾。落帽醉山月，空歌怀友生。', 'label': 1}
{'text': '倚作天仙弄地仙，夸张一日抵千年。黄麻敕胜长生箓，白纻词嫌内景篇。云彩误居青琐地，风流合在紫微天。东曹渐去西垣近，鹤驾无妨更著鞭。', 'label': 0}
{'text': '咽服十二环，奄有仙人房。暮骑紫麟去，海气侵肌凉。赠我累累珠，靡靡明月光。', 'label': 0}
{'text': '若耶谿傍采莲女，笑隔荷花共人语。日照新妆水底明，风飘香袂空中举。岸上谁家游冶郎，三三五五暎垂杨。紫骝嘶入落花去，见此踟蹰空断肠。', 'label': 1}
{'text': '一树红桃亚拂池，竹遮松荫晚开时。非因斜日无由见，不是闲人岂得知。寒地生材遗挍易，贫家养女嫁常迟。春深欲落谁怜惜，白侍郎来折一枝。', 'label': 0}
{'text': '蓐收肃金气，西陆弦海月。秋蝉号阶轩，感物忧不歇。良辰竟何许，大运有沦忽。天寒悲风生，夜久众星没。恻恻不忍言，哀歌逮明发。', 'label': 0}
{'text': '檐碍修鳞亚，霜侵簇翠黄。唯余入琴韵，终待舜弦张。', 'label': 0}
{'text': '绿萍池沼絮飞忙。花入蜜脾香。长怪春归何处，谁知个里迷藏。残云剩雨，些儿意思，直恁思量。不是莺声惊觉，梦中啼损红妆。', 'label': 0}
{'text': '去国登兹楼，怀归伤暮秋。天长落日远，水净寒波流。秦云起岭树，胡雁飞沙洲。苍苍几万里，目极令人愁。', 'label': 0}
{'text': '守岁尊无酒，思乡泪满巾。始知为客苦，不及在家贫。畏老偏惊节，防愁预恶春。故园今夜里，应念未归人。', 'label': 0}
{'text': '肺病不饮酒，眼昏不读书。端然无所作，身意闲有余。鸡栖篱落晚，雪映林木疏。幽独已云极，何必山中居。', 'label': 0}
{'text': '霁色鲜宫殿，秋声脆管弦。圣明千岁乐，岁岁似今年。', 'label': 1}
{'text': '赵卒四十万，尽为坑中鬼。赵王未信赵母言，犹点新兵更填死。填死之兵兵气索，秦强赵破括敌起。括虽专命起尚轻，何况牵肘之人牵不已。坑中之鬼妻在营，髽麻戴绖鹅雁鸣。送夫之妇又行哭，哭声送死非送行。夫远征，远征不必戍长城，出门便不知死生。', 'label': 0}
{'text': '声似胡儿弹舌语，愁如塞月恨边云。闲人暂听犹眉敛，可使和蕃公主闻。', 'label': 1}
{'text': '烟霄微月澹长空，银汉秋期万古同。几许欢情与离恨，年年幷在此宵中。', 'label': 1}
{'text': '高斋洒寒水，是夕山僧至。玄牝无关锁，琼书舍文字。灯明香满室，月午霜凝地。语到不言时，世间人尽睡。', 'label': 1}
{'text': '邯郸驿里逢冬至，抱膝灯前影伴身。想得家中夜深坐，还应说著远行人。', 'label': 1}
{'text': '爱琴爱酒爱诗客，多贱多穷多苦辛。中散步兵终不贵，孟郊张籍过于贫。一之已叹关于命，三者何堪并在身。只合飘零随草木，谁教凌厉出风尘。荣名厚禄二千石，乐饮闲游三十春。何得无厌时咄咄，犹言薄命不如人。', 'label': 0}
{'text': '故国荒台在，前临震泽波。绮罗随世尽，麋鹿古时多。筑用金锤力，摧因石鼠窠。昔年雕辇路，唯有采樵歌。', 'label': 1}
{'text': '禹庙空山里，秋风落日斜。荒庭垂橘柚，古屋画龙蛇。云气生虚壁，江声走白沙。早知乘四载，疏凿控三巴。', 'label': 0}
{'text': '晚绿寒红。芳意匆匆。惜年华、今与谁同。碧云零落，数字征鸿。看渚莲凋，宫扇旧，怨秋风。流波坠叶，佳期何在，想天教、离恨无穷。试将前事，闲倚梧桐。有消魂处，明月夜，粉屏空。', 'label': 0}
{'text': '北阙至东京，风光十六程。坐移丞相阁，春入广陵城。红斾拥双节，白须无一茎。万人开路看，百吏立班迎。阃外君弥重，尊前我亦荣。何须身自得，将相是门生。', 'label': 1}
{'text': '忆昨东园桃李红碧枝，与君此时初别离。金瓶落井无消息，令人行叹复坐思。坐思行叹成楚越，春风玉颜畏销歇。碧窗纷纷下落花，青楼寂寂空明月。两不见，但相思，空留锦字表心素，至今缄愁不忍窥。', 'label': 0}
{'text': '南轩有孤松，柯叶自绵幂。清风无闲时，潇洒终日夕。阴生古苔绿，色染秋烟碧。何当凌云霄，直上数千尺。', 'label': 1}
{'text': '纳纳乾坤大，行行郡国遥。云山兼五岭，风壤带三苗。野树侵江阔，春蒲长雪消。扁舟空老去，无补圣明朝。', 'label': 0}
{'text': '我在巴东三峡时，西看明月忆峨眉。月出峨眉照沧海，与人万里长相随。黄鹤楼前月华白，此中忽见峨眉客。峨眉山月还送君，风吹西到长安陌。长安大道横九天，峨眉山月照秦川。黄金狮子乘高座，白玉麈尾谈重玄。我似浮云𣨼吴越，君逢圣主游丹阙。一振高名满帝都，归时还弄峨眉月。', 'label': 1}
{'text': '酌酒殷勤。尽更留春。忍无情、便赋馀花落，待花前细把、一春心事，问个人人。莫似花开还谢，愿芳意、且长新。倚娇红、待得欢期定，向水沈烟底，金莲影下，睡过佳辰。', 'label': 1}
{'text': '剑阁重关蜀北门，上皇归马若云屯。少帝长安开紫极，双悬日月照乾坤。', 'label': 0}
{'text': '何处深春好，春深唱第家。名传一纸榜，兴管九衢花。荐听诸侯乐，来随计吏车。杏园抛曲处，挥袖向风斜。', 'label': 1}
{'text': '刘郎不用闲惆怅，且作花间共醉人。算得贞元旧朝士，几人同见太和春。', 'label': 1}
{'text': '潇洒城东楼，绕楼多修竹。森然一万竿，白粉封青玉。卷帘睡初觉，欹枕看未足。影转色入楼，床席生浮绿。空城绝宾客，向夕弥幽独。楼上夜不归，此君留我宿。', 'label': 1}
{'text': '东亭尽日坐，谁伴寂寥身。绿桂为佳客，红蕉当美人。笑言虽不接，情状似相亲。不作悠悠想，如何度晚春。', 'label': 1}
{'text': '凤凰山下雨初晴。水风清。晚霞明。一朵芙蕖，开过尚盈盈。何处飞来双白鹭，如有意，慕娉婷。忽闻江上弄哀筝。苦含情，遣谁听。烟敛云收，依约是湘灵。欲待曲终寻问取，人不见，数峰青。', 'label': 1}
{'text': '卧病巴东久，今年强作归。故人犹远谪，兹日倍多违。接宴身兼杖，听歌泪满衣。诸公不相弃，拥别惜光辉。', 'label': 0}
{'text': '寿安楼子重重蕊。少见如鱼尾。向来染得渭脂红。又自细摇花浪、动春风。赬鳞似是人谁信。但向残红认。若教随水去悠然。为报沙头玉鹭、莫贪鲜。', 'label': 1}
{'text': '君念世上川，嗟予老瘴天。那堪十日内，又长白头年。', 'label': 0}
{'text': '今日翔麟马，先宜驾鼓车。无劳问河北，诸将觉荣华。', 'label': 1}
{'text': '天宫水西寺，云锦照东郭。清湍鸣回溪，绿水绕飞阁。凉风日潇洒，幽客时憩泊。五月思貂裘，谓言秋霜落。石萝引古蔓，岸笋开新箨。吟玩空复情，相思尔佳作。郑公诗人秀，逸韵宏寥廓。何当一来游，惬我雪山诺。', 'label': 1}
{'text': '我饮不须劝，正怕酒尊空。别离亦复何恨，此别恨匆匆。头上貂蝉贵客，花外麒麟高冢，人世竟谁雄。一笑出门去，千里落花风。孙刘辈，能使我，不为公。余发种种如是，此事付渠侬。但觉平生湖海，除了醉吟风月，此外百无功。毫发皆帝力，更乞鉴湖东。', 'label': 0}
{'text': '谷口谁家住，云扃锁竹泉。主人何处去，萝薜换貂蝉。籍在金闺内，班排玉扆前。诚知忆山水，归得是何年。', 'label': 1}
{'text': '侧生野岸及江蒲，不熟丹宫满玉壶。云壑布衣骀背死，劳生重马翠眉须。', 'label': 0}
{'text': '面瘦头斑四十四，远谪江州为郡史。逢时弃置从不才，未老衰羸为何事。火烧寒涧松为烬，霜降春林花委地。遭时荣悴一时间，岂是昭昭上天意。', 'label': 1}
{'text': '江头日日打头风。憔悴归来邴曼容。郑贾正应求死鼠，叶公岂是好真龙。孰居无事陪犀首，未办求封遇万松。却笑千年曹孟德，梦中相对也龙锺。', 'label': 1}
{'text': '别时十七今头白，恼乱君心三十年。垂老休吟花月句，恐君更结后身缘。', 'label': 0}
{'text': '新秋十日澣朱衣，铃阁无声公吏归。风韵渐高梧叶动，露光初重槿花稀。四时苒苒催容鬓，三爵油油忘是非。更报明朝池上酌，人知太守字玄晖。', 'label': 1}
{'text': '绿衣整顿双栖起，红觜分明对语时。始觉琵琶弦莽卤，方知吉了舌参差。郑牛识字吾常叹，丁鹤能歌尔亦知。若称白家鹦鹉鸟，笼中兼合解吟诗。', 'label': 1}
{'text': '昔为东掖垣中客，今作西方社内人。手把杨枝临水坐，闲思往事似前身。', 'label': 0}
{'text': '春未老，风细柳斜斜。试上超然台上看，半壕春水一城花。烟雨暗千家。寒食後，酒醒却咨嗟。休对故人思故国，且将新火试新茶。诗酒趁年华。', 'label': 0}
{'text': '翠瓜碧李沈玉甃，赤梨葡萄寒露成。可怜先不异枝蔓，此物娟娟长远生。', 'label': 1}
{'text': '尘土西风，便无限、凄凉行色。还记取、明朝应恨，今宵轻别。珠泪争垂华烛暗，雁行中断哀筝切。看扁舟、幸自涩清溪，休催发。白首路，长亭仄。千树柳，千丝结。怕行人西去，棹歌声阕。黄卷莫教诗酒污，玉阶不信仙凡隔。但从今、伴我又随君，佳哉月。', 'label': 0}
{'text': '翠阁朱阑倚处危。夜凉闲捻彩箫吹。曲中双凤已分飞。绿酒细倾消别恨，红笺小写问归期。月华风意似当时。', 'label': 1}
{'text': '往来同路不同时，前后相思两不知。行过关门三四里，榴花不见见君诗。', 'label': 0}
{'text': '水南水北雪纷纷，雪里欢游莫厌频。日日暗来唯老病，年年少去是交亲。碧毡帐暖梅花湿，红燎炉香竹叶春。今日邹枚俱在洛，梁园置酒召何人。', 'label': 1}
{'text': '落魄东吴二十春。风流诗句得清新。今年却恨花星照，再见温卿与远真。分楚佩，染巫云。赤绳结得短花茵。若非京口初相识，安得毗陵作故人。', 'label': 1}
{'text': '柘枝本出楚王家，玉面添娇舞态奢。松鬓改梳鸾凤髻，新衫别识鬬鸡纱。鼓催残拍腰身软，汗透罗衣雨点花。画筵曲罢辞归去，便随王母上烟霞。', 'label': 1}
{'text': '城中十万，有何人、和我乌乌鸣瑟。对影姮娥成三处，谁料尊中无月。翦纸吹成，长梯摘取，儿戏那堪惜。洞庭夜白，一声聊破空阔。休说二十四桥，便一分无赖，有谁谁识。一枕秋衾南北梦，好好娟娟成雪。旧日少游，锦袍玉笛，醉卧藤阴石。萧然今夕，无鱼无酒无客。', 'label': 1}
{'text': '有女名罗子，生来才两春。我今年已长，日夜二毛新。顾念娇啼面，思量老病身。直应头似雪，始得见成人。', 'label': 1}
{'text': '曾与回翁把手，自宜老子如龙。怀胎不敢问春冬。等待鞭鸾笞凤。昨夜又迟黄石，今朝重叩鸿濛。碧桃花下醉相逢。说尽鹏游蝶梦。', 'label': 1}
{'text': '魏家品是君王后。岂比昭容袖。风吹满院绣囊香。谁赐大师师号、退昭阳。飞霞一落无根蒂。空坠重华泪。离披正午盛时休。闲为思王重赋、洛神愁。', 'label': 1}
{'text': '双鬟垂未合，三十才过半。本是绮罗人，今为山水伴。春泉共挥弄，好树同攀玩。笑容花底迷，酒思风前乱。红凝舞袖急，黛惨歌声缓。莫唱杨柳枝，无肠与君断。', 'label': 1}
{'text': '连夜江云黄惨淡，平明山雪白糢糊。银河沙涨三千里，梅岭花排一万株。北市风生飘散面，东楼日出照凝酥。谁家高士关门户，何处行人失道途？舞鹤庭前毛稍定，捣衣砧上练新铺。戏团稚女呵红手，愁坐衰翁对白须。压瘴一州除疾苦，呈丰万井尽欢娱。润含玉德怀君子，寒助霜威忆大夫。莫道烟波一水隔，何妨气候两乡殊。越中地暖多成雨，还有瑶台琼树无。', 'label': 1}
{'text': '后伏火犹在，先秋蝉已多。云色日夜白，骄阳能几何。壤隙漏江海，忽微成网罗。勿言时不至，但恐岁蹉跎。', 'label': 0}
{'text': '自从为𫘤童，直至作衰翁。所好随年异，为忙终日同。弄沙成佛塔，锵玉谒王宫。彼此皆儿戏，须臾即色空。有营非了义，无著是真宗。兼恐勤修道，犹应在妄中。', 'label': 1}
{'text': '云烟草树。山北山南雨。溪上行人相背去。惟有啼鸦一处。门前万斛春寒。梅花可�纱莶小�使我长忘酒易，要君不作诗难。', 'label': 0}
{'text': '借君片石意何如，置向庭中慰索居。每就玉山倾一酌，兴来如对醉尚书。', 'label': 1}
{'text': '雪销未尽残梅树。又风送、黄昏雨。长记小红楼畔路。杵歌串串，鼓声叠叠，预赏元宵舞。天涯客鬓愁成缕。海上传柑梦中去。今夜上元何处度。乱山茅屋，寒炉败壁，渔火青荧处。', 'label': 0}
{'text': '昨晚饮太多，嵬峩连宵醉。今朝餐又饱，烂熳移时睡。睡足摩挲眼，眼前无一事。信脚绕池行，偶然得幽致。婆娑绿阴树，斑駮青苔地。此处置绳床，傍边洗茶器。白瓷瓯甚洁，红炉炭方炽。沫下曲尘香，花浮鱼眼沸。盛来有佳色，咽罢余芳气。不见杨慕巢，谁人知此味。', 'label': 1}
{'text': '渔阳突骑犹精锐，赫赫雍王都节制。猛将飘然恐后时，本朝不入非高计。禄山北筑雄武城，旧防败走归其营。系书请问燕耆旧，今日何须十万兵。', 'label': 1}
{'text': '小阁横窗，倩谁画得梅梢远。那回半面。曾向屏间见。风雪空山，怀抱无荀倩。春堪恋。自羞片片。更逐东风转。', 'label': 1}
{'text': '少年解长剑，投赠即分离。何不断犀象，精光暗往时。蹉跎君自惜，窜逐我因谁。地远虞翻老，秋深宋玉悲。空摧芳桂色，不屈古松姿。感激平生意，劳歌寄此辞。', 'label': 0}
{'text': '白帝城边足风波，瞿塘五月谁敢过。荆州麦熟茧成蛾，缫丝忆君头绪多，拨谷飞鸣奈妾何。', 'label': 1}
{'text': '窦家能酿销愁酒，但是愁人便与销。愿我共君俱寂寞，只应连夜复连朝。', 'label': 0}
{'text': '灯火隔帘明，竹梢风雨声。诗篇随意赠，杯酒越巡行。漫唱江朝曲，闲征药草名。莫辞终夜饮，朝起又营营。', 'label': 1}
{'text': '心心念念忆相逢。别恨谁浓。就中懊恼难拼处，是擘钗、分钿匆匆。却似桃源路失，落花空记前踪。彩笺书尽浣溪红。深意难通。强欢殢酒图消遣，到醒来、愁闷还重。若是初心未改，多应此意须同。', 'label': 1}
{'text': '四更山吐月，残夜水明楼。尘匣元开镜，风帘自上钩。兔应疑鹤发，蟾亦恋貂裘。斟酌姮娥寡，天寒耐九秋。', 'label': 0}
{'text': '古时应是山头水，自古流来江路深。若使江流会人意，也应知我远来心。', 'label': 1}
{'text': '青春流惊湍，朱明骤回薄。不忍看秋蓬，飘扬竟何托。光风灭兰蕙，白露洒葵藿。美人不我期，草木日零落。', 'label': 0}
{'text': '买得山花一两栽，离乡别土易摧𬯎。欲知北客居南意，看取南花北地来。', 'label': 1}
{'text': '天下能歌御史娘，花前叶底奉君王。九重深处无人见，分付新声与顺郎。', 'label': 1}
{'text': '摘得菊花携得酒，绕村骑马思悠悠。下邽田地平如掌，何处登髙望梓州。', 'label': 1}
{'text': '涉江弄秋水，爱此荷花鲜。攀荷弄其珠，荡漾不成圆。佳人彩云里，欲赠隔远天。相思无由见，怅望凉风前。', 'label': 1}
{'text': '春意满西湖，湖上柳黄时节。濒水雾窗云户，贮楚宫人物。一年管领好花枝，东风共披拂。已约醉骑双凰，玩三山风月。', 'label': 1}
{'text': '谁怜相门子，不语望秋山。生长绮纨内，辛勤笔砚间。荣亲在名字，好学弃官班。伫俟明年桂，高堂开笑颜。', 'label': 1}
{'text': '东都绿李万州栽，君手封题我手开。把得欲尝先怅望，与渠同别故乡来。', 'label': 0}
{'text': '何人半夜推山去。四面浮云猜是汝。常时相对两三峰，走遍溪头无觅处。西风瞥起云横渡。忽见东南天一柱。老僧拍手笑相夸，且喜青山依旧住。', 'label': 1}
{'text': '金风玉露，绿橘黄澄，商秋爽气飘逸。南斗腾光，应是间生贤出。照人紫芝眉宇，更仙风、谁能俦匹。细屈指，到小春时候，恰则三日。莫论早年富贵，也休问文章，有如椽笔。尧舜逢君，启沃定知多术。而今且张锦幄，麝煤泛、暖香郁郁。华堂里，听瑶琴轻弄，水仙新律。', 'label': 1}
{'text': '清颖东流，愁目断、孤帆明灭。宦游处、青山白浪，万重千叠。孤负当年林下意，对床夜雨听萧瑟。恨此生、长向别离中，添华发。一尊酒，黄河侧。无限事，从头说。相看恍如昨，许多年月。衣上旧痕馀苦泪，眉间喜气添黄色。便与君、池上觅残春，花如雪。', 'label': 1}
{'text': '君诗昨日到通州。万里知君一梦刘，闲坐思量小来事。秪应元是梦中游。', 'label': 1}
{'text': '花好处，不趁绿衣郎。缟袂立斜阳。面皮儿上因谁白，骨头儿里几多香。尽饶他，心似铁，也须忙。甚唤得、雪来白倒雪。更唤得，月来香杀月。谁立马，更窥墙。将军止渴山南畔，相公调鼎殿东厢。忒高才，经济地，战争场。', 'label': 1}
{'text': '三秋伤望眼，终日哭途穷。两目今先暗，中年似老翁。看朱渐成碧，羞日不禁风。师有金篦术，如何为发蒙。', 'label': 0}
{'text': '风急天高猿啸哀，渚清沙白鸟飞回。无边落木萧萧下，不尽长江衮衮来。万里悲秋常作客，百年多病独登台。艰难苦恨繁霜鬓，潦倒新停浊酒杯。', 'label': 0}
{'text': '日渐长，春尚早。墙头半露红萼枝，池岸新铺绿芽草。蹋草攀枝仰头叹，何人知此春怀抱。年颜盛壮名未成，官职欲高身已老。万茎白发真堪恨，一片绯衫何足道。赖得君来劝一杯，愁开闷破心头好。', 'label': 0}
{'text': '柳上烟归，池南雪尽。东风渐有繁华信。花开花谢蝶应知，春来春去莺能问。梦意犹疑，心期欲近。云笺字字萦方寸。宿妆曾比杏腮红，忆人细把香英认。', 'label': 1}
{'text': '九日黄花，渊明之後，谁当汝俦。记龙山昨夜，寒泉九井，帽轻似叶，须戟如虬。庾扇西风，孔林落照，银海横波十二楼。闲笑道，那华亭上蔡，再见何由。人生似我何求。算惟有高人高处游。笑如今别驾，前时方外，尘埃半百，岁月如流。如此连墙，今年不见，一首犹胜万户侯。偷闲好，便明朝有约，莫莫休休。', 'label': 1}
{'text': '水南秋一半，风景未萧条。皂盖回沙苑，蓝轝上洛桥。闲尝黄菊酒，醉唱紫芝谣。称意那劳问，请钱不早朝。', 'label': 1}
{'text': '富阳山底樟亭畔，立马停舟飞酒盂。曾共中丞情缱绻，暂留协律语踟蹰。紫微星北承恩去，青草湖南称意无。不羡君官羡君幕，幕中收得阮元瑜。', 'label': 1}
{'text': '陇西鹦鹉到江东，养得经年觜渐红。常恐思归先剪翅，每因𫗪食暂开笼。人怜巧语情虽重，鸟忆高飞意不同。应似朱门歌舞妓，深藏牢闭后房中。', 'label': 1}
{'text': '把酒思闲事，春娇何处多。试鞍新白马，弄镜小青娥。掌上初教舞，花前欲按歌。凭君劝一醉，劝了问如何。', 'label': 1}
{'text': '朝真暮伪何人辨，古往今来底事无。但爱臧生能诈圣，可知宁子解佯愚。草萤有耀终非火，荷露虽团岂是珠。不取燔柴兼照乘，可怜光彩亦何殊。', 'label': 1}
{'text': '杭城隔岁转苏台，还拥前时五马回。厌见簿书先眼合，喜逢杯酒暂眉开。未酬恩宠年空去，欲立功名命不来。一别承明三领郡，甘从人道是粗才。', 'label': 1}
{'text': '江汉西来，高楼下、蒲萄深碧。犹自带、岷峨云浪，锦江春色。君是南山遗爱守，我为剑外思归客。对此间、风物岂无情，殷勤说。江表传，君休读。狂处士，真堪惜。空洲对鹦鹉，苇花萧瑟。不独笑书生争底事，曹公黄祖俱飘忽。愿使君、还赋谪仙诗，追黄鹤。', 'label': 1}
{'text': '花飞有底急，老去愿春迟。可惜欢娱地，都非少壮时。宽心应是酒，遣兴莫过诗。此意陶潜解，吾生后汝期。', 'label': 1}
{'text': '墨云拖雨过西楼。水东流。晚烟收。柳外残阳，回照动帘钩。今夜巫山真个好，花未落，酒新篘。美人微笑转星眸。月华羞。捧金瓯。歌扇萦风，吹散一春愁。拭问江南诸伴侣，谁似我，醉扬州。', 'label': 1}
{'text': '铜虎分符领外台。五云深处彩旌来。春随红旆过长淮。千里裤襦添旧暖，万家桃李间新栽。使星回首是三台。', 'label': 1}
{'text': '此邦千树橘，不见比封君。养拙干戈际，全生麋鹿群。畏人江北草，旅食瀼西云。万里巴渝曲，三年实饱闻。', 'label': 1}
{'text': '苏家小女旧知名，杨柳风前别有情。剥条盘作银环样，卷叶吹为玉笛声。', 'label': 1}
{'text': '秋浦锦驼鸟，人间天上稀。山鸡羞渌水，不敢照毛衣。', 'label': 1}
{'text': '一行弱柳前年种，数尺柔条今日新。渐欲拂他骑马客，未多遮得上楼人。须教碧玉羞眉黛，莫与红桃作曲尘。为报金堤千万树，饶伊未敢苦争春。', 'label': 0}
{'text': '吴地桑叶绿，吴蚕已三眠。我家寄东鲁，谁种龟阴田。春事已不及，江行复茫然。南风吹归心，飞堕酒楼前。楼东一株桃，枝叶拂青烟。此树我所种，别来向三年。桃今与楼齐，我行尚未旋。娇女字平阳，折花倚桃边。折花不见我，泪下如流泉。小儿名伯禽，与姊亦齐肩。双行桃树下，抚背复谁怜。念此失次第，肝肠日忧煎。裂素写远意，因之汶阳川。', 'label': 0}
{'text': '我今寻阳去，辞家千里余。结荷倦水宿，却寄大雷书。虽不同辛苦，怆离各自居。我自入秋浦，三年北信疏。红颜愁落尽，白发不能除。有客自梁苑，手携五色鱼。开鱼得锦字，归问我何如。江山虽道阻，意合不为殊。', 'label': 0}
{'text': '芭蕉叶上三更雨。人生只合随他去。便不到天涯。天涯也是家。屏山三五叠。处处飞胡蝶。正是菊堪看。东篱独自寒。', 'label': 0}
{'text': '一年十二月，每月有常令。君出臣奉行，谓之握金镜。由兹六气顺，以遂万物性。时令一反常，生灵受其病。周汉德下衰，王风始不竞。又从斩鼌错，诸侯益强盛。百里不同禁，四时自为政。盛夏兴土功，方春剿人命。谁能救其失，待君佐邦柄。峨峨象魏门，悬法彝伦正。', 'label': 1}
{'text': '照水容虽老，登山力未衰。欲眠先命酒，暂歇亦吟诗。且喜身无缚，终惭鬓有丝。回头语闲伴，闲校十年迟。', 'label': 1}
{'text': '醉酒扬雄宅，升堂子贱琴。不堪垂老鬓，还对欲分襟。天地西江远，星辰北斗深。乌台俯麟阁，长夏白头吟。', 'label': 0}
{'text': '春台路古，想店月潭云，鸡鸣关候。巾车尔久。记湘累降日，留词劝酒。不是行边，待与持杯论斗。算吾寿。已待得河清，万古晴昼。京国事转手。漫宫粉堆黄，髻妆啼旧。瑶池在否。自刘郎去後，宴期重负。解事天公，道是全无又有。浯溪友。笑浯溪、至今聱叟。', 'label': 1}
{'text': '正何须、阳关肠断，吴姬苦劝人酒。中年怀抱萦萦处，看取伴烟和柳。柳摇首。笑飞到家山，已是酴醿後。留连话旧。问溪上儿童，颇曾见我，有此故人否。相逢地，还忆今宵三韭。青山知了迎候。东风自送归帆去，吹得乱红沾袖。暮云皱。听杜宇高高，啼向无何有。江花垂手。任春色重来，江花更好，难可少年又。', 'label': 1}
{'text': '太空秋色凉，独鸟下微阳。三径池塘静，六街车马忙。渐能高酒户，始是入诗狂。官冷且无事，追陪慎莫忘。', 'label': 1}
{'text': '夏早日初长，南风草木香。肩舆颇平稳，涧路甚清凉。紫蕨行看采，青梅旋摘尝。疗饥兼解渴，一盏冷云浆。', 'label': 1}
{'text': '水国秋风夜，殊非远别时。长安如梦里，何日是归期。', 'label': 1}
{'text': '潦倒声名拥肿材，一生多故苦邅回。南宫旧籍遥相管，东洛闲门昼未开。静对道流论药石，偶逢词客与琼瑰。怪君近日文锋利，新向延平看剑来。', 'label': 1}
{'text': '吏满六百石，昔贤辄去之。秩登二千石，今我方罢归。我秩讶已多，我归惭已迟。犹胜尘土下，终老无休期。卧乞百日告，起吟五篇诗。朝与府吏别，暮与州民辞。去年到郡时，麦穗黄离离。今年去郡日，稻花白霏霏。为郡已周岁，半岁罹旱饥。襦袴无一片，甘棠无一枝。何乃老与幼，泣别尽沾衣。下惭苏人泪，上愧刘君辞。', 'label': 0}
{'text': '金氏村中一病夫，生涯濩落性灵迂。唯看老子五千字，不蹋长安十二衢。药铫夜倾残酒煖，竹床寒取旧毡铺。闻君欲发江东去，能到茅庵访别无。', 'label': 0}
{'text': '满目悲生事，因人作远游。迟回度陇怯，浩荡及关愁。水落鱼龙夜，山空鸟鼠秋。西征问烽火，心折此淹留。', 'label': 0}
{'text': '浦干潮未应，堤湿冻初销。粉片妆梅朵，金丝刷柳条。鸭头新绿水，雁齿小红桥。莫怪珂声碎，春来五马骄。', 'label': 0}
{'text': '好睡慵开莫厌迟。自怜冰脸不时宜。偶作小红桃杏色，闲雅，尚馀孤瘦雪霜姿。休把闲心随物态，何事，酒生微晕沁瑶肌。诗老不知梅格在，吟咏，更看绿叶与青枝。', 'label': 0}
{'text': '天若不爱酒，酒星不在天。地若不爱酒，地应无酒泉。天地既爱酒，爱酒不愧天。已闻清比圣，复道浊如贤。贤圣既已饮，何必求神仙。三杯通大道，一斗合自然。但得酒中趣，勿为醒者传。', 'label': 1}
{'text': '一篇长恨有风情，十首秦吟近正声。每被老元偷格律，苦教短李伏歌行。世间富贵应无分，身后文章合有名。莫怪气粗言语大，新排十五卷诗成。', 'label': 1}
{'text': '乐事难逢岁易徂，白头光景莫令孤。弄涛船更曾观否，望市楼还有会无。眼力少将寻案牍，心情且强掷枭卢。孙园虎寺随宜看，不必遥遥羡镜湖。', 'label': 1}
{'text': '归羡辽东鹤，吟同楚执珪。未成游碧海，著处觅丹梯。云障宽江左，春耕破瀼西。桃红客若至，定似昔人迷。', 'label': 1}
{'text': '满院桃花，尽是刘郎未见。於中更、一枝纤软。仙家日月，笑人间春晚。浓睡起，惊飞乱红千片。密意难传，羞容易变。平白地、为伊肠断。问君终日，怎安排心眼。须信道，司空自来见惯。', 'label': 1}
{'text': '海客乘天风，将船远行役。譬如云中鸟，一去无踪迹。', 'label': 1}
{'text': '藕丝衫子柳花裙，空著沈香慢火熏。闲倚屏风笑周昉，枉抛心力画朝云。', 'label': 1}
{'text': '蚤花常犯寒，繁实常苦酸。何事上春日，坐令芳意阑。夭桃定相笑，游妓肯回看。君问调金鼎，方知正味难。', 'label': 1}
{'text': '陶令去彭泽，茫然太古心。大音自成曲，但奏无弦琴。钓水路非远，连鳌意何深。终期龙伯国，与尔相招寻。', 'label': 1}
{'text': '十五游神仙，仙游未曾歇。吹笙坐松风，泛瑟窥海月。西山玉童子，使我炼金骨。欲逐黄鹤飞，相呼向蓬阙。', 'label': 1}
{'text': '将军少年出武威，入掌银台护紫微。平明拂剑朝天去，薄暮垂鞭醉酒归。爱子临风吹玉笛，美人向月舞罗衣。畴昔雄豪如梦里，相逢且欲醉春晖。', 'label': 1}
{'text': '野寺垂杨里，春畦乱水间。美花多映竹，好鸟不归山。城郭终何事，风尘岂驻颜。谁能共公子，薄暮欲俱还。', 'label': 1}
{'text': '雨色秋来寒，风严清江爽。孤高绣衣人，潇洒青霞赏。平生多感激，忠义非外奖。祸连积怨生，事及徂川往。楚邦有壮士，鄢郢翻扫荡。申包哭秦庭，泣血将安仰。鞭尸辱已及，堂上罗宿莽。颇似今之人，蟊贼陷忠谠。渺然一水隔，何由税归鞅。日夕听猿怨，怀贤盈梦想。', 'label': 1}
{'text': '人生一百岁，通计三万日。何况百岁人，人间百无一。贤愚共零落，贵贱同埋没。东岱前后魂，北邙新旧骨。复闻药误者，为爱延年术。又有忧死者，为贪政事笔。药误不得老，忧死非因疾。谁言人最灵，知得不知失。何如会亲友，饮此杯中物。能沃烦虑消，能陶真性出。所以刘阮辈，终年醉兀兀。', 'label': 0}
{'text': '何处深春好，春深豪士家。多沽味浓酒，贵买色深花。已臂鹰随马，连催妓上车。城南踏青处，村落逐原斜。', 'label': 1}
{'text': '僧房药树依寒井，井有香泉树有灵。翠黛叶生笼石甃，殷红子熟照铜瓶。枝繁本是仙人杖，根老新成瑞犬形。上品功能甘露味，还知一勺可延龄。', 'label': 1}
{'text': '衰翁岁除夜，对酒思悠然。草白经霜地，云黄欲雪天。醉依香枕坐，慵傍煖炉眠。洛下闲来久，明朝是十年。', 'label': 1}
{'text': '闻道移居村坞间，竹林多处独开关。故来不是求他事，暂借南亭一望山。', 'label': 0}
{'text': '宿昔青门里，蓬莱仗数移。花娇迎杂树，龙喜出平池。落日留王母，微风倚少儿。宫中行乐秘，少有外人知。', 'label': 1}
{'text': '家声烜赫冠前贤，时无穹崇镇北边。身上官衔如座主，幕中谭笑取同年。幽幷侠少趋鞭弭，燕赵佳人奉管弦。仍把天兵书号笔，远题长句寄山川。', 'label': 1}
{'text': '萱草齐阶，芭蕉弄叶。乱红点点团香蝶。过墙一阵海棠风，隔帘几处梨花雪。愁满芳心，酒潮红颊。年年此际伤离别。不妨横管小楼中，夜阑吹断千山月。', 'label': 1}
{'text': '籍甚二十年，今日方款颜。相送嵩洛下，论心杯酒间。河亚懒出入，府寮多闭关。苍发彼此老，白日寻常闲。朝从携手出，暮思联骑还。何当挈一榼，同宿龙门山。', 'label': 0}
{'text': '老耻妻孥笑，贫嗟出入劳。客情投异县，诗态忆吾曹。东郭沧江合，西山白雪高。文章差底病，回首兴滔滔。', 'label': 0}
{'text': '金丝镂箭镞，皂尾制旗竿。一自风尘起，犹嗟行路难。', 'label': 0}
{'text': '庄周梦胡蝶，胡蝶为庄周。一体更变易，万事良悠悠。乃知蓬莱水，复作清浅流。青门种瓜人，旧日东陵侯。富贵故如此，营营何所求。', 'label': 1}
{'text': '何处深春好，春深阿母家。瑶池长不夜，珠树正开花。桥峻通星渚，楼暄近日车。层城十二阙，相对日西斜。', 'label': 1}
{'text': '贤有不黔突，圣有不煖席。况我饥愚人，焉能尚安宅。始来兹山中，休驾喜地僻。奈何迫物累，一岁四行役。忡忡去绝境，杳杳更远适。停骖龙潭云，回首白崖石。临岐别数子，握手泪再滴。交情无旧深，穷老多惨戚。平生懒拙意，偶值栖遁迹。去住与愿违，仰惭林间翮。', 'label': 0}
{'text': '春入番江雨。满湖山、莺啼燕雨，前歌後舞。闻道行骢行且止，却听谯楼更鼓。正未卜，阴晴同否。老子胸中高小范，这精神、堪更开封府。新治足，旧民苦。扁舟浩荡乘风去。看莱衣、思贤堂上，寿觞朝举。六十二三前度者，敢望香山老傅。又过了、午年端午。采采菖蒲三三节，寄我公、矫矫扶天路。重归衮，到相圃。', 'label': 1}
{'text': '瘴地风霜早，温天气候催。穷冬不见雪，正月已闻雷。震蛰虫蛇出，惊枯草木开。空余客方寸，依旧似寒灰。', 'label': 0}
{'text': '骥子春犹隔，莺歌暖正繁。别离惊节换，聪慧与谁论。涧水空山道，柴门老树村。忆渠愁只睡，炙背俯晴轩。', 'label': 0}
{'text': '今日元家宅，樱桃发几枝。稀稠与颜色，一似去年时。失却东园主，春风可得知。', 'label': 0}
{'text': '四月一日天，花稀叶阴薄。泥新燕影忙，蜜熟蜂声乐。麦风低冉冉，稻水平漠漠。芳节或蹉跎，游心稍牢落。春华信为美，夏景亦未恶。飐浪嫩青荷，重栏晚红药。吴宫好风月，越郡多楼阁。两地诚可怜，其奈久离索。', 'label': 1}
{'text': '密雨随风，咋来一夜檐声溜。奈何僝僽。官路梅花瘦。赋得多情，怕到春时候。如今一病非因酒。试问君知否。', 'label': 0}
{'text': '紫阁峰西清渭东，野烟深处夕阳中。风荷老叶萧条绿，水蓼残花寂寞红。我厌宦游君失意，可怜秋思两心同。', 'label': 0}
{'text': '忽忆前年初病后，此生甘分不衔杯。谁能料得今春事，又向刘家饮酒来。', 'label': 1}
{'text': '今日苦短昨日休，岁云暮矣增离忧。霜凋碧树待锦树，万壑东逝无停留。荒戍之城石色古，东郭老人住青丘。飞书白帝营斗粟，琴瑟几杖柴门幽。青草萋萋尽枯死，天马跂足随牦牛。自古圣贤多薄命，奸雄恶少皆封侯。故国三年一消息，终南渭水寒悠悠。五陵豪贵反颠倒，乡里小儿狐白裘。生男堕地要膂力，一生富贵倾邦国。莫愁父母少黄金，天下风尘儿亦得。', 'label': 0}
{'text': '早岁从旅游，颇谙时俗意。中年忝班列，备见朝廷事。作客诚已难，为臣尤不易。况余方且介，举动多忤累。直道速我尤，诡遇非吾志。胸中十年内，消尽浩然气。自从返田亩，顿觉无忧愧。蟠木用难施，浮云心易遂。悠悠身与世，从此两相弃。', 'label': 0}
{'text': '病来知少客，谁可以为娱。日晏开门未，秋寒有酒无。自宜相慰问，何必待招呼。小疾无妨饮，还须挈一壶。', 'label': 0}
{'text': '心中久有归田计，身上都无济世才。长告初从百日满，故乡元约一年回。马辞辕下头高举，鹤出笼中翅大开。但拂衣行莫回顾，的无官职趁人来。', 'label': 0}
{'text': '老夫卧稳朝慵起，白屋寒多暖始开。江鹳巧当幽径浴，邻鸡还过短墙来。绣衣屡许携家酝，皂盖能忘折野梅。戏假霜威促山简，须成一醉习池回。', 'label': 1}
{'text': '休遣玲珑唱我诗，我诗多是别君词。明朝又向江头别，月落潮平是去时。', 'label': 1}
{'text': '将军将秦师，西南奠遐服。故垒清江上，苍烟晦乔木。登临直萧辰，周览壮前躅。堑平陈叶满，墉高秋蔓绿。废井抽寒菜，毁台生鲁谷。耕人得古器，宿雨多遗镞。楚塞郁重叠，蛮溪纷诘曲。留此数仞基，几人伤远目。', 'label': 0}
{'text': '小宅非全陋，中堂不甚卑。聊堪会亲族，足以贮妻儿。暖帐迎冬设，温炉向夜施。裘新青兔褐，褥软白猿皮。似鹿眠深草，如鸡宿稳枝。逐身安枕席，随事有屏帷。病致衰残早，贫营活计迟。由来蚕老后，方是茧成时。', 'label': 1}
{'text': '江雨飒长夏，府中有余清。我公会宾客，肃肃有异声。初筵阅军装，罗列照广庭。庭空六马入，𫘟騀扬旗旌。回回偃飞盖，熠熠迸流星。来缠风飙急，去擘山岳倾。材归俯身尽，妙取略地平。虹霓就掌握，舒卷随人轻。三州陷犬戎，但见西岭青。公来练猛士，欲夺天边城。此堂不易升，庸蜀日已宁。吾徒且加餐，休适蛮与荆。', 'label': 1}
{'text': '朱李沈不冷，雕胡炊屡新。将衰骨尽痛，被褐味空频。歘翕炎蒸景，飘飖征戍人。十年可解甲，为尔一沾巾。', 'label': 1}
{'text': '桃李漫山过眼空。也宜恼损杜陵翁。若将玉骨冰姿比，李蔡为人在下中。寻驿使，寄芳容。垅头休放马蹄松。吾家离落黄昏後，剩有西湖处士风。', 'label': 1}
{'text': '我随楚泽波中梗，君作咸阳泉下泥。百事无心值寒食，身将稚女帐前啼。', 'label': 0}
{'text': '梦君同绕曲江头，也向慈恩院院游。亭吏呼人排去马，忽惊身在古梁州。', 'label': 1}
{'text': '长安百花时，风景宜轻薄。无人不沽酒，何处不闻乐。春风连夜动，微雨凌晓濯。红焰出墙头，雪光映楼角。繁紫韵松竹，远黄绕篱落。临路不胜愁，轻烟去何托。满庭荡魂魄，照庑成丹渥。烂熳簇颠狂，飘零劝行乐。时节易晼晚，清阴覆池阁。唯有安石榴，当轩慰寂寞。', 'label': 1}
{'text': '谁家玉笛暗飞声，散入春风满洛城。此夜曲中闻折柳，何人不起故园情。', 'label': 0}
{'text': '无事寻花至仙境，等闲栽树比封君。金门通籍真多士，黄纸除书每日闻。', 'label': 1}
{'text': '黄鸡喔喔催人起。困不成眠窗似水。清露不曾寒。朝来起自难。家人当睡美。又忆归程几。不管湿阑干。芙蓉花自看。', 'label': 0}
{'text': '美人与我别，留镜在匣中。自从花颜去，秋水无芙蓉。经年不开匣，红埃覆青铜。今朝一拂拭，自照憔悴容。照罢重惆怅，背有双盘龙。', 'label': 1}
{'text': '秋尽东行且未回，茅斋寄在少城隈。篱边老却陶潜菊，江上徒逢袁绍杯。雪岭独看西日落，剑门犹阻北人来。不辞万里长为客，怀抱何时得好开。', 'label': 1}
{'text': '老夫清晨梳白头，玄都道士来相访。握发呼儿延入户，手提新画青松障。障子松林静杳冥，凭轩忽若无丹青。阴崖却承霜雪干，偃盖反走虬龙形。老夫平生好奇古，对此兴与精灵聚。已知仙客意相亲，更觉良工心独苦。松下丈人巾屦同，偶坐似是商山翁。怅望聊歌紫芝曲，时危惨淡来悲风。', 'label': 0}
{'text': '宦情斗擞随尘去，乡思销磨逐日无。唯拟腾腾作闲事，遮渠不道使君愚。', 'label': 1}
{'text': '束简下延阁，买符驱短辕。同人惜分袂，结念醉芳樽。切切别弦急，萧萧征骑烦。临岐无限意，相视却忘言。', 'label': 0}
{'text': '门前少宾客，阶下多松竹。秋景下西墙，凉风入东屋。有琴慵不弄，有书闲不读。尽日方寸中，澹然无所欲。何须广居处，不用多积蓄。丈室可容身，斗储可充腹。况无治道术，坐受官家禄。不种一株桑，不锄一垅谷。终朝饱饭餐，卒岁丰衣服。持此知愧心，自然易为足。', 'label': 1}
{'text': '养拙蓬为户，茫茫何所开。江通神女馆，地隔望乡台。渐惜容颜老，无由弟妹来。兵戈与人事，回首一悲哀。', 'label': 0}
{'text': '郑公樗散鬓成丝，酒后常称老画师。万里伤心严谴日，百年垂死中兴时。苍惶已就长途往，邂逅无端出饯迟。便与先生应永诀，九重泉路尽交期。', 'label': 0}
{'text': '戚戚去故里，悠悠赴交河。公家有程期，亡命婴祸罗。君已富土境，开边一何多？弃绝父母恩，吞声行负戈。', 'label': 0}
{'text': '车家采桑妇，雨来苦愁悲。蔟蚕北堂前，雨冷不成丝。西家荷锄叟，雨来亦怨咨。种豆南山下，雨多落为萁。而我独何幸，酝酒本无期。及此多雨日，正遇新熟时。开缾泻尊中，玉液黄金脂。持玩已可悦，欢尝有余滋。一酌发好容，再酌开愁眉。连延四五酌，酣畅入四肢。忽然遗我物，谁复分是非。是时连夕雨，酩酊无所知。人心苦颠倒，反为忧者嗤。', 'label': 1}
{'text': '漫漫潮初平，熙熙春日至。空阔远江山，晴明好天气。外有适意物，中无系心事。数篇对竹吟，一杯望云醉。行携杖扶力，卧读书取睡。久养病形骸，深谙闲气味。遥思九城陌，扰扰趋名利。今朝是双日，朝谒多轩骑。宠者防悔尤，权者怀忧畏。为报高车盖，恐非真富贵。', 'label': 1}
{'text': '风翻朱里幕，雨冷通中枕。耿耿背斜灯，秋床一人寝。', 'label': 1}
{'text': '賸水沧江破，残山碣石开。绿垂风折笋，红绽雨肥梅。银甲弹筝用，金鱼换酒来。兴移无洒埽，随意坐莓苔。', 'label': 1}
{'text': '秋蔬拥霜露，岂敢惜凋残。暮景数枝叶，天风吹汝寒。绿沾泥滓尽，香与岁时阑。生意春如昨，悲君白玉盘。', 'label': 0}
{'text': '墙外花枝压短墙，月明还照半张床。无人会得此时意，一夜独眠西畔廊。', 'label': 1}
{'text': '黄河西岸是吾蜀，欲须供给家无粟。愿驱众蔗戴君王，混一车书弃金玉。', 'label': 1}
{'text': '舍南舍北皆春水，但见群鸥日日来。花径不曾缘客扫，蓬门今始为君开。盘餐市远无兼味，樽酒家贫只旧醅。肯与邻翁相对饮，隔篱呼取尽余杯。', 'label': 1}
{'text': '往岁学仙侣，各在无何乡。同时骛名者，次第鹓鹭行。而我两不遂，三十鬓添霜。日暮江上立，蝉鸣枫树黄。', 'label': 0}
{'text': '七月中气后，金与火交争。一闻白雪唱，暑退清风生。碧树未摇落，寒蝉始悲鸣。夜凉枕簟滑，秋燥衣巾轻。疏受老慵出，刘桢疾未平。何人伴公醉，新月上宫城。', 'label': 0}
{'text': '衔悲上陇首，肠断不见君。流水若有情，幽哀从此分。苍茫愁边色，惆怅落日曛。山外接远天，天际复有云。白雁从中来，飞鸣苦难闻。足系一书札，寄言难离群。离群心断绝，十见花成雪。胡地无春晖，征人行不归。相思杳如梦，珠泪湿罗衣。', 'label': 0}
{'text': '云截山腰断，风驱雨脚回。早阴江上散，残热日中来。却取生衣著，重拈竹簟开。谁能淘晚热，闲饮两三杯。', 'label': 1}
{'text': '身为近密拘，心为名检缚。月夜与花时，少逢杯酒乐。唯有元夫子，闲来同一酌。把手或酣歌，展眉时笑谑。今春除御史，前月之东洛。别来未开颜，尘埃满尊杓。蕙风晚香尽，槐雨余花落。秋意一萧条，离容两寂莫。况随白日老，共负青山约。谁识相念心，鞲鹰与笼鹤。', 'label': 1}
{'text': '池晚莲芳谢，窗秋竹意深。更无人作伴，唯对一张琴。', 'label': 1}
{'text': '鲁女东窗下，海榴世所稀。珊瑚映绿水，未足比光辉。清香随风发，落日好鸟归。愿为东南枝，低举拂罗衣。无由共攀折，引领望金扉。', 'label': 0}
{'text': '我是北人长北望，每嗟南雁更南飞。君今又作岭南别，南雁北归君未归。洞主参承惊豸角，岛夷安集慕霜威。黄家贼用镩刀利，白水郎行旱地稀。蜃吐朝光楼隐隐，鳌吹细浪雨霏霏。毒龙蜕骨轰雷鼓，野象埋牙𣃁石矶。火布垢尘须火浣，木绵温软当绵衣。桄榔面碜槟榔涩，海气常昏海日微。蛟老变为妖妇女，舶来多卖假珠玑。此中无限相忧事，请为殷勤事事依。', 'label': 0}
{'text': '春来眼暗少心情，点尽黄连尚未平。唯得君书胜得药，开缄未读眼先明。', 'label': 1}
{'text': '翠幕笼斜日，朱衣俨别筵。管弦凄欲罢，城郭望依然。路溢新城市，农开旧废田。春坊幸无事，何惜借三年。', 'label': 0}
{'text': '无谓两眉攒。风雨春寒。池塘小小水漫漫。只为柳花无一点，忘了临安。何许牡丹残。客倚屏看。小楼面面是春山。日暮不知春去路，一带阑干。', 'label': 0}
{'text': '炀帝行宫汴水滨，数株残柳不胜春。昨来风起花如雪，飞入宫墙不见人。', 'label': 0}
{'text': '洪波忽争道，岸转异江湖。鄂渚分云树，衡山引舳舻。翠牙穿裛桨，碧节上寒蒲。病渴身何去，春生力更无。壤童犂雨雪，渔屋架泥涂。欹侧风帆满，微冥水驿孤。悠悠回赤壁，浩浩略苍梧。帝子留遗恨，曹公屈壮图。圣朝光御极，残孽驻艰虞。才淑随厮养，名贤隐锻𬬻。邵平元入汉，张翰后归吴。莫怪啼痕数，危樯逐夜乌。', 'label': 1}
{'text': '汝去迎妻子，高秋念却回。即今萤已乱，好与雁同来。东望西江水，南游北户开。卜居期静处，会有故人杯。', 'label': 1}
{'text': '仙掌下驰道，清露滴芙蓉。无憀似酒初醒，身世笑颦中。万朵花灯夜宴，一叶扁舟海岛，寂寂五更风。误赏明妆靓，愁思满青铜。陂六六，三十六，渺何穷。江南曲曲烟雨，谁是醉施翁。但恨才情都老，无复风流曾梦，缥缈赋惊鸿。寄语清净社，小饮合相容。', 'label': 0}
{'text': '人烟生处僻，虎迹过新蹄。野鹘翻窥草，村船逆上溪。', 'label': 0}
{'text': '柳上斜阳红万缕，烘人满院荷香。晚凉初浴略梳妆。冠儿轻替枕，衫子染莺黄。蓄意新词轻缓唱，殷勤满捧瑶觞。醉乡日月得能长。仙源正闲散，伴我老高唐。', 'label': 1}
{'text': '叠嶂西驰，万马回旋，众山欲东。正惊湍直下，跳珠倒溅，小桥横截，缺月初弓。老合投闲，天教多事，检校长身十万松。吾庐小，在龙蛇影外，风雨声中。争先见面重重。看爽气朝来三数峰。似谢家子弟，衣冠磊落，相如庭户，车骑雍容。我觉其间，雄深雅健，如对文章太史公。新堤路，问偃湖何日，烟水濛濛。', 'label': 1}
{'text': '吾衰寡情趣，君病懒经过。其奈西楼上，新秋明月何。庭芜凄白露，池色澹金波。况是初长夜，东城砧杵多。', 'label': 0}
{'text': '饭蔬饮水，客莫嘲吾拙。高处看浮云，一丘壑、中间甚乐。功名妙手，壮也不如人，今老矣，尚何堪，堪钓前溪月。病来止酒，辜负鸬鹚杓。岁晚念平生，待都与、邻翁细说。人间万事，先觉者贤乎，深雪里，一枝开，春事梅先觉。', 'label': 1}
{'text': '鸡犬丧家分散后，林园失主寂寥时。落花不语空辞树，流水无情自入池。风荡宴船初破漏，雨淋歌阁欲倾欹。前庭后院伤心事，唯是春风秋月知。', 'label': 0}
{'text': '日日双眉斗画长。行云飞絮共轻狂。不将心嫁冶游郎。溅酒滴残歌扇字，弄花熏得舞衣香。一春弹泪说凄凉。', 'label': 0}
{'text': '守得莲开结伴游。约开萍叶上兰舟。来时浦口云随棹，采罢江边月满楼。花不语，水空流。年年拼得为花愁。明朝万一西风动，争向朱颜不耐秋。', 'label': 0}
{'text': '红罗袖里分明见，白玉盘中看却无。疑是老僧休念诵，腕前推下水晶珠。', 'label': 1}
{'text': '子晋庙前山月明，人闻往往夜吹笙。鸾吟凤唱听无拍，多似霓裳散序声。', 'label': 0}
{'text': '楚楚窄衣裳。腰身占却，多少风光。共说春来春去事，凄凉。懒对菱花晕晓妆。闲立近红芳。游峰戏蝶，误采真香。何事不归巫峡去，思量。故来尘世断人肠。', 'label': 1}
{'text': '水绿南薰殿，花红北阙楼。莺歌闻太液，凤吹绕瀛洲。素女鸣珠佩，天人弄彩球。今朝风日好，宜入未央游。', 'label': 1}
{'text': '不用裁为鸣凤管，不须截作钓鱼竿。千花百草凋零后，留向纷纷雪里看。', 'label': 0}
{'text': '英雄见事若通神，圣哲为心小一身。燕赵休矜出佳丽，宫闱不拟选才人。', 'label': 1}
{'text': '惯和曲糵堪盛否，重用盐梅试洗看。小器不知容几许，襄阳米贱酒升宽。', 'label': 1}
{'text': '韩公吹玉笛，倜傥流英音。风吹绕钟山，万壑皆龙吟。王子停凤管，师襄掩瑶琴。余韵度江去，天涯安可寻。', 'label': 1}
{'text': '眼重朝眠足，头轻宿酒醒。阳光满前户，雪水半中庭。物变随天气，春生逐地形。北檐梅晚白，东岸柳先青。葱垅抽羊角，松巢堕鹤翎。老来诗更拙，吟罢少人听。', 'label': 1}
{'text': '晚岁躬耕不怨贫。只鸡斗酒聚比邻。都无晋宋之间事，自是羲皇以上人。千载後，百篇存。更无一字不清真。若教王谢诸郎在，未抵柴桑陌上尘。', 'label': 1}
{'text': '一夜西风响翠条。碧纱窗外雨，长凉飙。朝来绿涨水平桥。添清景，疏韵入芭蕉。坐久篆烟销。多情人去後，信音遥。即今消瘦沈郎腰。悲秋切，虚度可人宵。', 'label': 0}
{'text': '当年三五舞太平。醉归来、花影满庭。办永夜、重开宴，笑姑苏、万眼未明。而今绕市歌儿马，客黄昏、细雨满城。十年事、去如水，想家人、村庙看灯。', 'label': 1}
{'text': '二室凌青天，三花含紫烟。中有蓬海客，宛疑麻姑仙。道在喧莫染，迹高想已绵。时餐金鹅蘂，屡读青苔篇。八极恣游憩，九垓长周旋。下瓢酌颍水，舞鹤来伊川。还归空山上，独拂秋霞眠。萝月挂朝镜，松风鸣夜弦。潜光隐嵩岳，炼魄栖云幄。霓裳何飘飖，凤吹转绵邈。愿同西王母，下顾东方朔。紫书傥可传，铭骨誓相学。', 'label': 1}
{'text': '万里桥南宅，百花潭北庄。层轩皆面水，老树饱经霜。雪岭界天白，锦城曛日黄。惜哉形胜地，回首一茫茫。', 'label': 0}
{'text': '清晨临江望，水禽正諠繁。凫雁与鸥鹭，游飏戏朝暾。适有鬻鸡者，挈之来远村。飞鸣彼何乐，窘束此何冤。喔喔十四雏，罩缚同一樊。足伤金距蹜，头抢花冠翻。经宿废饮啄，日高诣屠门。迟回未死间，饥渴欲相吞。常慕古人道，仁信及鱼豚。见兹生恻隐，赎放双林园。开笼解索时，鸡鸡听我言。与尔镪三百，小惠何足论。莫学衔环雀，崎岖谩报恩。', 'label': 1}
{'text': '鸟倦飞还矣。笑渊明、瓶中储粟，有无能几。莲社高人留翁语，我醉宁论许事。试沽酒、重斟翁喜。一见箫然音韵古，想东篱、醉卧参差是。千载下，竟谁似。元龙百尺高楼里。把新诗、殷勤问我，停云情味。北夏门高从拉攞，何事须人料理。翁曾道、繁华朝起。尘土人言宁可用，顾青山、与我何如耳。歌且和，楚狂子。', 'label': 1}
{'text': '外事因慵废，中怀与静期。寻泉上山远，看笋出林迟。白石磨樵斧，青竿理钓丝。澄清深浅好，最爱夕阳时。', 'label': 1}
{'text': '闻道北都今一变，政和军乐万人安。绮罗二八围宾榻，组练三千夹将坛。蝉鬓应夸丞相少，貂裘不觉太原寒。世间大有虚荣贵，百岁无君一日欢。', 'label': 1}
{'text': '昨日诏书下，求贤访陆沈。无论能与否，皆起徇名心。君独南游去，云山蜀路深。', 'label': 1}
{'text': '花房腻似红莲朵，艳色鲜如紫牡丹。唯有诗人能解爱，丹青写出与君看。', 'label': 1}
{'text': '夜来风雨急，无复旧花林。枝上三分落，园中二寸深。日斜啼鸟思，春尽老人心。莫怪添杯饮，情多酒不禁。', 'label': 1}
{'text': '伤离恨别。愁肠又似丁香结。不应斗顿音书绝。烟水连天，何处认红叶。残更数尽银缸灭。边城画角声呜咽。罗衾泪滴相思血。花影移来，摇碎半窗月。', 'label': 0}
{'text': '昨卧不夕食，今起乃朝饥。贫厨何所有，炊稻烹秋葵。红粒香复软，绿英滑且肥。饥来止于饱，饱后复何思。忆昔荣遇日，迨今穷退时。今亦不冻馁，昔亦无余资。口既不减食，身又不减衣。抚心私自问，何者是荣衰。勿学常人意，其间分是非。', 'label': 1}
{'text': '地阔平沙岸，舟虚小洞房。使尘来驿道，城日避乌樯。暑雨留蒸湿，江风借夕凉。行云星隐见，叠浪月光芒。萤鉴缘帷彻，蛛丝罥鬓长。哀筝犹凭几，鸣笛竟沾裳。倚著如秦赘，过逢类楚狂。气冲看剑匣，颖脱抚锥囊。妖孽关东臭，兵戈陇右创。时清疑武略，世乱跼文场。余力浮于海，端忧问彼苍。百年从万事，故国耿难忘。', 'label': 0}
{'text': '夜看二星度，高会列群英。苍颜白发乌帽，风入古槐清。客有羽衣来者，仍是寻常百姓，坐觉孟公惊。且勿多酌我，未压我狂醒。金瓯启，银信喜，衮衣新。向来淮浙草木，隐隐有馀声。闻说井阑沙语，感念石壕村事，倾耳发惊霆。举酒奉公寿，天意厚苍生。', 'label': 1}
{'text': '晚来江门失大木，猛风中夜吹白屋。天兵斩断青海戎，杀气南行动地轴，不尔苦寒何太酷。巴东之峡生凌澌，彼苍回轩人得知。', 'label': 1}
{'text': '浮阳灭霁景，万物生秋容。登楼送远目，伏槛观群峰。原野旷超缅，关河纷杂重。清晖映竹日，翠色明云松。蹈海寄遐想，还山迷旧踪。徒然迫晚暮，未果谐心胸。结桂空伫立，折麻恨莫从。思君达永夜，长乐闻疏钟。', 'label': 0}
{'text': '容颜若飞电，时景如飘风。草绿霜已白，日西月复东。华鬓不耐秋，飒然成衰蓬。古来贤圣人，一一谁成功。君子变猿鹤，小人为沙虫。不及广成子，乘云驾轻鸿。', 'label': 0}
{'text': '凿池贮秋水，中有苹与芰。天旱水暗消，塌然委空地。有似泛泛者，附离权与贵。一旦恩势移，相随共憔悴。', 'label': 0}
{'text': '商胡离别下扬州，忆上西陵故驿楼。为问淮南米贵贱，老夫乘兴欲东流。', 'label': 0}
{'text': '劫风火起烧荒宅，苦海波生荡破船。力小无因救焚溺，清凉山下且安禅。', 'label': 0}
{'text': '头白醉昏昏，狂歌秋复春。一生耽酒客，五度弃官人。异世陶元亮，前生刘伯伦。卧将琴作枕，行以锸随身。岁要衣三对，年支谷一囷。园葵烹佐饭，林叶扫添薪。没齿甘蔬食，摇头谢缙绅。自能抛爵禄，终不恼交亲。但得杯中渌，从生甑上尘。烦君问生计，忧醒不忧贫。', 'label': 1}
{'text': '炉火照天地，红星乱紫烟。赧郎明月夜，歌曲动寒川。', 'label': 0}
{'text': '扬清歌，发皓齿，北方佳人东邻子。且吟白纻停绿水，长袖拂面为君起。寒云夜卷霜海空，胡风吹天飘塞鸿。玉颜满堂乐未终，馆娃日落歌吹蒙。', 'label': 1}
{'text': '安石泛溟渤，独啸长风还。逸韵动海上，高情出人间。灵异可并迹，澹然与世闲。我来五松下，置酒穷跻攀。征古绝遗老，因名五松山。五松何清幽，胜境美沃州。萧飒鸣洞壑，终年风雨秋。响入百泉去，听如三峡流。剪竹扫天花，且从傲吏游。龙堂若可憩，吾欲归精修。', 'label': 1}
{'text': '生意甘衰白，天涯正寂寥。忽闻哀痛诏，又下圣明朝。羽翼怀商老，文思忆帝尧。叨逢罪己日，沾洒望青霄。', 'label': 0}
{'text': '洛景城西尘土红，伴僧闲坐竹泉东。绿萝潭上不见日，白石滩边长有风。热恼渐知随念尽，清凉常愿与人同。每因毒暑悲亲故，多在炎方瘴海中。', 'label': 1}
{'text': '去时楼上清明夜，月照楼前撩乱花。今日成阴复成子，可怜春尽未还家。', 'label': 1}
{'text': '船头大铜镮，摩挲光阵阵。早早使风来，沙头一眼认。', 'label': 1}
{'text': '十二年来多战场，天威已息阵堂堂。神灵汉代中兴主，功业汾阳异姓王。', 'label': 0}
{'text': '嗷嗷空城雀，身计何戚促。本与鹪鹩群，不随凤凰族。提携四黄口，饮乳未尝足。食君糠秕余，尝恐乌鸢逐。耻涉太行险，羞营覆车粟。天命有定端，守分绝所欲。', 'label': 0}
{'text': '楚泽雪初霁，楚城春欲归。清淮变寒色，远树含清晖。原野已多思，风霜潜减威。与君同旅雁，北向刷毛衣。', 'label': 0}
{'text': '春堤缭绕水徘徊，酒舍旗亭次第开。日晚上楼招估客，轲峨大艑落颿来。', 'label': 0}
{'text': '头痛牙疼三日卧，妻看煎药婢来扶。今朝似校擡头语，先问南邻有酒无。', 'label': 0}
{'text': '三月咸阳城，千花昼如锦。谁能春独愁，对此径须饮。穷通与修短，造化夙所禀。一樽齐死生，万事固难审。醉后失天地，兀然就孤枕。不知有吾身，此乐最为甚。', 'label': 1}
{'text': '敬亭一回首，目尽天南端。仙者五六人，常闻此游盘。谿流琴高水，石耸麻姑坛。白龙降陵阳，黄鹤呼子安。羽化骑日月，云行翼鸳鸾。下视宇宙间，四溟皆波澜。汰绝目下事，从之复何难。百岁落半途，前期浩漫漫。彊食不成味，清晨起长叹。愿随子明去，炼火烧金丹。', 'label': 1}
{'text': '一政政官轧轧，一年年老骎骎。身外名何足算，别来诗且同吟。', 'label': 0}
{'text': '能入城中乞食否，莫辞尘土污袈裟。欲知住处东城下，绕竹泉声是白家。', 'label': 1}
{'text': '衰残与世日相疏，惠好唯君分有余。茶药赠多因病久，衣裳寄早及寒初。交情郑重金相似，诗韵清锵玉不如。醉傅狂言人尽笑，独知我者是尚书。', 'label': 1}
{'text': '悲君老别我沾巾，七十无家万里身。愁见舟行风又起，白头浪里白头人。', 'label': 0}
